<div id="content-unit">
    <h3 id="heading">部编版高中语文古文合集</h3>
    <p id="update">这个页面上一次更新于2024年2月20日</p>

    <span>
        <p id="text-n">提示：您可以通过上方的学期标签或按下
            <span class="key-button">⌘</span> / <span class="key-button">Ctrl</span> + <span class="key-button">F</span>
            键搜索本页内容。
        </p>
    </span>
    <p id="text-n"><span class="subtitle">高中</span>&emsp;<a href="./classical_ch.html">初中 <i
                class="fas fa-arrow-right"></i></a></p>
    <p id="text-n"><span class="small-title" id="title-0">必修上册</span>&emsp;<a
            href="https://book.pep.com.cn/1411001117191/">电子课本 <i class="fas fa-arrow-right"></i></a>
    </p>
    <div class="pages-container">
        <p class="in-box-subtitle" id="text-n">1&emsp;沁园春·长沙</p>
        <p id="text-n">
            <b>沁园春·长沙</b><br>
            毛泽东<br>
            独立寒秋，<br>
            湘江北去，<br>
            橘子洲头。<br>
            看万山红遍，<br>
            层林尽染；<br>
            漫江碧透，<br>
            百舸争流。<br>
            鹰击长空，<br>
            鱼翔浅底，<br>
            万类霜天竞自由。<br>
            怅寥廓，<br>
            问苍茫大地，<br>
            谁主沉浮？<br>
            携来百侣曾游，<br>
            忆往昔峥嵘岁月稠。<br>
            恰同学少年，<br>
            风华正茂；<br>
            书生意气，<br>
            挥斥方遒。<br>
            指点江山，<br>
            激扬文字，<br>
            粪土当年万户侯。<br>
            曾记否，<br>
            到中流击水，<br>
            浪遏飞舟？<br>
        </p>
        <p class="in-box-subtitle" id="text-n">6</p>
        <p id="text-n">
            <b>芣苢</b><br>
            《诗经·周南》<br>
            采采芣苢，薄言采之。<br>
            采采芣苢，薄言有之。<br>
            采采芣苢，薄言掇之。<br>
            采采芣苢，薄言捋之。<br>
            采采芣苢，薄言袺之。<br>
            采采芣苢，薄言襭之。<br>
        </p>
        <p id="text-n">
            <b>插秧歌</b><br>
            杨万里<br>
            田夫抛秧田妇接，小儿拔秧大儿插。<br>
            笠是兜鍪蓑是甲，雨从头上湿到胛。<br>
            唤渠朝餐歇半霎，低头折腰只不答：<br>
            “秧根未牢莳未匝，照管鹅儿与雏鸭。”<br>
        </p>
        <p class="in-box-subtitle" id="text-n">7</p>
        <p id="text-n">
            <b>短歌行</b><br>
            曹操<br>
            对酒当歌，人生几何！<br>
            譬如朝露，去日苦多。<br>
            慨当以慷，忧思难忘。<br>
            何以解忧？唯有杜康。<br>
            青青子衿，悠悠我心。<br>
            但为君故，沉吟至今。<br>
            呦呦鹿鸣，食野之苹。<br>
            我有嘉宾，鼓瑟吹笙。<br>
            明明如月，何时可掇？<br>
            忧从中来，不可断绝。<br>
            越陌度阡，枉用相存。<br>
            契阔谈讌，心念旧恩。<br>
            月明星稀，乌鹊南飞。<br>
            绕树三匝，何枝可依？<br>
            山不厌高，海不厌深。<br>
            周公吐哺，天下归心。<br>
        </p>
        <p id="text-n">
            <b>归园田居（其一）</b><br>
            陶渊明<br>
            少无适俗韵，性本爱丘山。<br>
            误落尘网中，一去三十年。<br>
            羁鸟恋旧林，池鱼思故渊。<br>
            开荒南野际，守拙归园田。<br>
            方宅十余亩，草屋八九间。<br>
            榆柳荫后檐，桃李罗堂前。<br>
            暧暧远人村，依依墟里烟。<br>
            狗吠深巷中，鸡鸣桑树颠。<br>
            户庭无尘杂，虚室有余闲。<br>
            久在樊笼里，复得返自然。<br>
        </p>
        <p class="in-box-subtitle" id="text-n">8</p>
        <p id="text-n">
            <b>梦游天姥吟留别</b><br>
            李白
        </p>
        <p id="text-n" style="text-align: left;">
            &emsp;&emsp;海客谈瀛洲，烟涛微茫信难求，

            越人语天姥，云霞明灭或可睹。

            天姥连天向天横，势拔五岳掩赤城。

            天台四万八千丈，对此欲倒东南倾。
            <br>
            &emsp;&emsp;我欲因之梦吴越，一夜飞度镜湖月。

            湖月照我影，送我至剡溪。

            谢公宿处今尚在，渌水荡漾清猿啼。

            脚著谢公屐，身登青云梯。

            半壁见海日，空中闻天鸡。

            千岩万转路不定，迷花倚石忽已暝。

            熊咆龙吟殷岩泉，栗深林兮惊层巅。

            云青青兮欲雨，水澹澹兮生烟。

            列缺霹雳，丘峦崩摧。

            洞天石扉，訇然中开。

            青冥浩荡不见底，日月照耀金银台。

            霓为衣兮风为马，云之君兮纷纷而来下。

            虎鼓瑟兮鸾回车，仙之人兮列如麻。

            忽魂悸以魄动，恍惊起而长嗟。

            惟觉时之枕席，失向来之烟霞。
            <br>
            &emsp;&emsp;世间行乐亦如此，古来万事东流水。

            别君去兮何时还？且放白鹿青崖间。须行即骑访名山。

            安能摧眉折腰事权贵，使我不得开心颜！<br>
        </p>
        <p id="text-n">
            <b>登高</b><br>
            杜甫<br>
            风急天高猿啸哀，渚清沙白鸟飞回。<br>
            无边落木萧萧下，不尽长江滚滚来。<br>
            万里悲秋常作客，百年多病独登台。<br>
            艰难苦恨繁霜鬓，潦倒新停浊酒杯。<br>
        </p>
        <p id="text-n">
            <b>琵琶行</b> 并序<br>
            白居易
        </p>
        <p id="text-n" style="text-align: left;">
            <span style="font-size: smaller;">
                &emsp;&emsp;元和十年，余左迁九江郡司马。明年秋，送客湓浦口，闻舟中夜弹琵琶者。听其音，铮铮然有京都声。问其人，本长安倡女，尝学琶琵于穆曹二善才。年长色衰，委身为贾人妇。遂令酒使快弹数曲。曲罢悯然，自叙少小时欢乐事，今漂沦憔悴，转徒于江湖间余出官二年，恬然自安，感斯人言，是夕始觉有迁谪意。因为长句歌以赠之，凡六百一十六言。命曰《琵琶行》。
            </span><br>
            &emsp;&emsp;浔阳江头夜送客，枫叶荻花秋瑟瑟。主人下马客在船，举酒欲饮无管弦。醉不成欢惨将别，别时茫茫江浸月。<br>
            &emsp;&emsp;忽闻水上琵琶声，主人忘归客不发。寻声暗问弹者谁？琵琶声停欲语迟。移船相近邀相见，添酒回灯重开宴。千呼万唤始出来，犹抱琵琶半遮面。转轴拨弦三两声，未成曲调先有情。弦弦掩抑声声思，似诉平生不得志。低眉信手续续弹，说尽心中无限事。轻拢慢捻抹复挑，初为霓裳后六幺。大弦嘈嘈如急雨，小弦切切如私语。嘈嘈切切错杂弹，大珠小珠落玉盘。间关莺语花底滑，幽咽泉流冰下难。冰泉冷涩弦凝绝，凝绝不通声暂歇。别有幽愁暗恨生，此时无声胜有声。银瓶乍破水浆迸，铁骑突出刀枪鸣。曲终收拨当心画，四弦一声如裂帛。东船西舫悄无言，唯见江心秋月白。<br>
            &emsp;&emsp;沉吟放拨插弦中，整顿衣裳起敛容。自言本是京城女，家在虾蟆陵下住。十三学得琵琶成，名属教坊第一部。曲罢常教善才伏，妆成每被秋娘妒。五陵年少争缠头，一曲红绡不知数。钿头云篦击节碎，血色罗裙翻酒污。今年欢笑复明年，秋月春风等闲度。弟走从军阿姨死，暮去朝来颜色故。门前冷落车马稀，老大嫁作商人妇。商人重利轻别离，前月浮梁买茶去。去来江口守空船，绕舱明月江水寒。夜深忽梦少年事，梦啼妆泪红阑干。<br>
            &emsp;&emsp;我闻琵琶已叹息，又闻此语重唧唧。同是天涯沦落人，相逢何必曾相识。我从去年辞帝京，谪居卧病浔阳城。浔阳地僻无音乐，终岁不闻丝竹声。住近湓江地低湿，黄芦苦竹绕宅生。其间旦暮闻何物？杜鹃啼血猿哀鸣。春江花朝秋月夜，往往取酒还独倾。岂无山歌与村笛？呕哑嘲哳难为听。今夜闻君琵琶语，如听仙乐耳暂明。莫辞更坐弹一曲，为君翻作琵琶行。<br>
            &emsp;&emsp;感我此言良久立，却坐促弦弦转急。凄凄不似向前声，满座重闻皆掩泣。座中泣下谁最多，江州司马青衫湿。<br>
        </p>
        <p class="in-box-subtitle" id="text-n">9</p>
        <p id="text-n">
            <b>念奴娇·赤壁怀古</b><br>
            苏轼<br>
            大江东去，浪淘尽，千古风流人物。
            故垒西边，人道是，三国周郎赤壁。
            乱石穿空，惊涛拍岸，卷起千堆雪。
            江山如画，一时多少豪杰。<br>
            遥想公瑾当年，小乔初嫁了，雄姿英发。
            羽扇纶巾，谈笑间，樯橹灰飞烟灭。
            故国神游，多情应笑我，早生华发。
            人生如梦，一尊还酹江月。<br>
        </p>
        <p id="text-n">
            <b>永遇乐·京口北固亭怀古</b><br>
            辛弃疾<br>
            千古江山，英雄无觅孙仲谋处。舞榭歌台，风流总被雨打风吹去。斜阳草树，寻常巷陌，人道寄奴曾住。想当年，金戈铁马，气吞万里如虎。<br>
            元嘉草草，封狼居胥，赢得仓皇北顾。四十三年，望中犹记，烽火扬州路。可堪回首，佛狸祠下，一片神鸦社鼓。凭谁问：廉颇老矣，尚能饭否？<br>
        </p>
        <p id="text-n">
            <b>声声慢</b><br>
            李清照<br>
            寻寻觅觅，冷冷清清，凄凄惨惨戚戚。乍暖还寒时候，最难将息。三杯两盏淡酒，怎敌他、晚来风急！雁过也，正伤心，却是旧时相识。<br>
            满地黄花堆积，憔悴损，如今有谁堪摘？守着窗儿，独自怎生得黑！梧桐更兼细雨，到黄昏、点点滴滴。这次第，怎一个愁字了得！<br>
        </p>
        <p class="in-box-subtitle" id="text-n">10</p>
        <p id="text-n">
            <b>劝学</b><br>
            《荀子》
        </p>
        <p id="text-n" style="text-align: left;">
            &emsp;&emsp;君子曰：学不可以已。<br>
            &emsp;&emsp;青，取之于蓝，而青于蓝；冰，水为之，而寒于水。木直中绳，𫐓以为轮，其曲中规。虽有槁暴，不复挺者，𫐓使之然也。故木受绳则直，金就砺则利，君子博学而日参省乎己，则知明而行无过矣。<br>
            &emsp;&emsp;吾尝终日而思矣，不如须臾之所学也；吾尝跂而望矣，不如登高之博见也。登高而招，臂非加长也，而见者远；顺风而呼，声非加疾也，而闻者彰。假舆马者，非利足也，而致千里；假舟楫者，非能水也，而绝江河。君子生非异也，善假于物也。<br>
            &emsp;&emsp;积土成山，风雨兴焉；积水成渊，蛟龙生焉；积善成德，而神明自得，圣心备焉。故不积跬步，无以至千里；不积小流，无以成江海。骐骥一跃，不能十步；驽马十驾，功在不舍。锲而舍之，朽木不折；锲而不舍，金石可镂。蚓无爪牙之利，筋骨之强，上食埃土，下饮黄泉，用心一也。蟹六跪而二螯，非蛇鳝之穴无可寄托者，用心躁也。<br>
        </p>
        <p id="text-n">
            <b>师说</b><br>
            韩愈
        </p>
        <p id="text-n" style="text-align: left;">
            &emsp;&emsp;古之学者必有师。师者，所以传道受业解惑也。人非生而知之者，孰能无惑？惑而不从师，其为惑也，终不解矣。生乎吾前，其闻道也固先乎吾，吾从而师之；生乎吾后，其闻道也亦先乎吾，吾从而师之。吾师道也，夫庸知其年之先后生于吾乎？是故无贵无贱，无长无少，道之所存，师之所存也。<br>
            &emsp;&emsp;嗟乎！师道之不传也久矣！欲人之无惑也难矣！古之圣人，其出人也远矣，犹且从师而问焉；今之众人，其下圣人也亦远矣，而耻学于师。是故圣益圣，愚益愚。圣人之所以为圣，愚人之所以为愚，其皆出于此乎？爱其子，择师而教之；于其身也，则耻师焉，惑矣。彼童子之师，授之书而习其句读者，非吾所谓传其道解其惑者也。句读之不知，惑之不解，或师焉，或不焉，小学而大遗，吾未见其明也。巫医乐师百工之人，不耻相师。士大夫之族，曰师曰弟子云者，则群聚而笑之。问之，则曰：“彼与彼年相若也，道相似也。位卑则足羞，官盛则近谀。”呜呼！师道之不复可知矣。巫医乐师百工之人，君子不齿，今其智乃反不能及，其可怪也欤！<br>
            &emsp;&emsp;圣人无常师。孔子师郯子、苌弘、师襄、老聃。郯子之徒，其贤不及孔子。孔子曰：三人行，则必有我师。是故弟子不必不如师，师不必贤于弟子，闻道有先后，术业有专攻，如是而已。<br>
            &emsp;&emsp;李氏子蟠，年十七，好古文，六艺经传皆通习之，不拘于时，学于余。余嘉其能行古道，作《师说》以贻之。<br>
        </p>
        <p class="in-box-subtitle" id="text-n">16</p>
        <p id="text-n">
            <b>赤壁赋</b><br>
            苏轼
        </p>
        <p id="text-n" style="text-align: left;">
            &emsp;&emsp;壬戌之秋，七月既望，苏子与客泛舟游于赤壁之下。清风徐来，水波不兴。举酒属客，诵明月之诗，歌窈窕之章。少焉，月出于东山之上，徘徊于斗牛之间。白露横江，水光接天。纵一苇之所如，凌万顷之茫然。浩浩乎如冯虚御风，而不知其所止；飘飘乎如遗世独立，羽化而登仙。<br>
            &emsp;&emsp;于是饮酒乐甚，扣舷而歌之。歌曰：“桂棹兮兰桨，击空明兮溯流光。渺渺兮予怀，望美人兮天一方。”客有吹洞箫者，倚歌而和之。其声呜呜然，如怨如慕，如泣如诉，余音袅袅，不绝如缕。舞幽壑之潜蛟，泣孤舟之嫠妇。<br>
            &emsp;&emsp;苏子愀然，正襟危坐而问客曰：“何为其然也？”客曰：“月明星稀，乌鹊南飞，此非曹孟德之诗乎？西望夏口，东望武昌，山川相缪，郁乎苍苍，此非孟德之困于周郎者乎？方其破荆州，下江陵，顺流而东也，舳舻千里，旌旗蔽空，酾酒临江，横槊赋诗，固一世之雄也，而今安在哉？况吾与子渔樵于江渚之上，侣鱼虾而友麋鹿，驾一叶之扁舟，举匏樽以相属。寄蜉蝣于天地，渺沧海之一粟。哀吾生之须臾，羡长江之无穷。挟飞仙以遨游，抱明月而长终。知不可乎骤得，托遗响于悲风。”<br>
            &emsp;&emsp;苏子曰：“客亦知夫水与月乎？逝者如斯，而未尝往也；盈虚者如彼，而卒莫消长也。盖将自其变者而观之，则天地曾不能以一瞬；自其不变者而观之，则物与我皆无尽也，而又何羡乎!且夫天地之间，物各有主，苟非吾之所有，虽一毫而莫取。惟江上之清风，与山间之明月，耳得之而为声，目遇之而成色，取之无禁，用之不竭，是造物者之无尽藏也，而吾与子之所共适。”<br>
            &emsp;&emsp;客喜而笑，洗盏更酌。肴核既尽，杯盘狼籍。相与枕藉乎舟中，不知东方之既白。<br>
        </p>
        <p id="text-n">
            <b>登泰山记</b><br>
            姚鼐
        </p>
        <p id="text-n" style="text-align: left;">
            &emsp;&emsp;泰山之阳，汶水西流；其阴，济水东流。阳谷皆入汶，阴谷皆入济。当其南北分者，古长城也。最高日观峰，在长城南十五里。<br>
            &emsp;&emsp;余以乾隆三十九年十二月，自京师乘风雪，历齐河、长清，穿泰山西北谷，越长城之限，至于泰安。是月丁未，与知府朱孝纯子颍由南麓登。四十五里，道皆砌石为磴，其级七千有余。泰山正南面有三谷。中谷绕泰安城下，郦道元所谓环水也。余始循以入，道少半，越中岭，复循西谷，遂至其巅。古时登山，循东谷入，道有天门。东谷者，古谓之天门溪水，余所不至也。今所经中岭及山巅崖限当道者，世皆谓之天门云。道中迷雾冰滑，磴几不可登。及既上，苍山负雪，明烛天南；望晚日照城郭，汶水、徂徕如画，而半山居雾若带然。<br>
            &emsp;&emsp;戊申晦，五鼓，与子颍坐日观亭，待日出。大风扬积雪击面。亭东自足下皆云漫。稍见云中白若樗蒱数十立者，山也。极天云一线异色，须臾成五采。日上，正赤如丹，下有红光，动摇承之。或曰，此东海也。回视日观以西峰，或得日，或否，绛皓驳色，而皆若偻。<br>
            &emsp;&emsp;亭西有岱祠，又有碧霞元君祠；皇帝行宫在碧霞元君祠东。是日，观道中石刻，自唐显庆以来，其远古刻尽漫失。僻不当道者，皆不及往。<br>
            &emsp;&emsp;山多石，少土；石苍黑色，多平方，少圜。少杂树，多松，生石罅，皆平顶。冰雪，无瀑水，无鸟兽音迹。至日观数里内无树，而雪与人膝齐。<br>
            &emsp;&emsp;桐城姚鼐记。<br>
        </p>
        <p class="in-box-subtitle" id="text-n">古诗词诵读</p>
        <p id="text-n">
            <b>静女</b><br>
            《诗经·邶风》<br>
            静女其姝，俟我于城隅。<br>
            爱而不见，搔首踟蹰。<br><br>
            静女其娈，贻我彤管。<br>
            彤管有炜，说怿女美。<br><br>
            自牧归荑，洵美且异。<br>
            匪女之为美，美人之贻。<br>
        </p>
        <p id="text-n">
            <b>涉江采芙蓉</b><br>
            《古诗十九首》<br>
            涉江采芙蓉，兰泽多芳草。<br>
            采之欲遗谁？所思在远道。<br>
            还顾望旧乡，长路漫浩浩。<br>
            同心而离居，忧伤以终老。<br>
        </p>
        <p id="text-n">
            <b>虞美人</b><br>
            李煜<br>
            春花秋月何时了？往事知多少。小楼昨夜又东风，故国不堪回首月明中。<br>
            雕栏玉砌应犹在，只是朱颜改。问君能有几多愁？恰似一江春水向东流。<br>
        </p>
        <p id="text-n">
            <b>鹊桥仙</b><br>
            秦观<br>
            纤云弄巧，飞星传恨，银汉迢迢暗度。金风玉露一相逢，便胜却人间无数。<br>
            柔情似水，佳期如梦，忍顾鹊桥归路。两情若是久长时，又岂在朝朝暮暮。<br>
        </p>
    </div>

    <p id="text-n"><span class="small-title" id="title-1">必修下册</span>&emsp;<a
            href="https://book.pep.com.cn/1411001119191/">电子课本 <i class="fas fa-arrow-right"></i></a>
    </p>
    <div class="pages-container">
        <p class="in-box-subtitle" id="text-n">1</p>
        <p id="text-n">
            <b>子路、曾皙、冉有、公西华侍坐</b><br>
            《论语》
        </p>
        <p id="text-n" style="text-align: left;">
            &emsp;&emsp;子路、曾皙、冉有、公西华侍坐。<br>
            &emsp;&emsp;子曰：“以吾一日长乎尔，毋吾以也。居则曰：‘不吾知也。’如或知尔，则何以哉？”<br>
            &emsp;&emsp;子路率尔而对曰：“千乘之国，摄乎大国之间，加之以师旅，因之以饥馑；由也为之，比及三年，可使有勇，且知方也。”<br>
            &emsp;&emsp;夫子哂之。<br>
            &emsp;&emsp;“求！尔何如？”<br>
            &emsp;&emsp;对曰：“方六七十，如五六十，求也为之，比及三年，可使足民。如其礼乐，以俟君子。”<br>
            &emsp;&emsp;“赤！尔何如？”<br>
            &emsp;&emsp;对曰：“非曰能之，愿学焉。宗庙之事，如会同，端章甫，愿为小相焉。”<br>
            &emsp;&emsp;“点！尔何如？”<br>
            &emsp;&emsp;鼓瑟希，铿尔，舍瑟而作，对曰：“异乎三子者之撰。”<br>
            &emsp;&emsp;子曰：“何伤乎？亦各言其志也。”<br>
            &emsp;&emsp;曰：“莫春者，春服既成，冠者五六人，童子六七人，浴乎沂，风乎舞雩，咏而归。”<br>
            &emsp;&emsp;夫子喟然叹曰：“吾与点也！”<br>
            &emsp;&emsp;三子者出，曾皙后。<br>
            &emsp;&emsp;曾皙曰：“夫三子者之言何如？”<br>
            &emsp;&emsp;子曰：“亦各言其志也已矣。”<br>
            &emsp;&emsp;曰：“夫子何哂由也？”<br>
            &emsp;&emsp;曰：“为国以礼，其言不让，是故哂之。”<br>
            &emsp;&emsp;“唯求则非邦也与？”<br>
            &emsp;&emsp;“安见方六七十，如五六十而非邦也者？”<br>
            &emsp;&emsp;“唯赤则非邦也与？”<br>
            &emsp;&emsp;“宗庙会同，非诸侯而何？赤也为之小，孰能为之大？”<br>
            <br>
        </p>
        <p id="text-n">
            <b>齐桓晋文之事</b><br>
            《孟子》
        </p>
        <p id="text-n" style="text-align: left;">
            &emsp;&emsp;齐宣王问曰：“齐桓、晋文之事，可得闻乎？”<br>
            &emsp;&emsp;孟子对曰：“仲尼之徒，无道桓、文之事者，是以后世无传焉，臣未之闻也。无以，则王乎？”<br>
            &emsp;&emsp;曰：“德何如则可以王矣？”<br>
            &emsp;&emsp;曰：“保民而王，莫之能御也。”<br>
            &emsp;&emsp;曰：“若寡人者，可以保民乎哉？”<br>
            &emsp;&emsp;曰：“可。”<br>
            &emsp;&emsp;曰：“何由知吾可也？”<br>
            &emsp;&emsp;曰：“臣闻之胡龁曰：‘王坐于堂上，有牵牛而过堂下者，王见之，曰：“牛何之？”对曰：“将以衅钟。”王曰：“舍之！吾不忍其觳觫，若无罪而就死地。”对曰：“然则废衅钟与？”曰：“何可废也，以羊易之。”’不识有诸？”<br>
            &emsp;&emsp;曰：“有之。”<br>
            &emsp;&emsp;曰：“是心足以王矣。百姓皆以王为爱也，臣固知王之不忍也。”<br>
            &emsp;&emsp;王曰：“然，诚有百姓者。齐国虽褊小，吾何爱一牛？即不忍其觳觫，若无罪而就死地，故以羊易之也。”<br>
            &emsp;&emsp;曰：“王无异于百姓之以王为爱也。以小易大，彼恶知之？王若隐其无罪而就死地，则牛羊何择焉？”<br>
            &emsp;&emsp;王笑曰：“是诚何心哉！我非爱其财而易之以羊也，宜乎百姓之谓我爱也。”<br>
            &emsp;&emsp;曰：“无伤也，是乃仁术也！见牛未见羊也。君子之于禽兽也：见其生，不忍见其死；闻其声，不忍食其肉。是以君子远庖厨也。”<br>
            &emsp;&emsp;王说曰：“《诗》云：‘他人有心，予忖度之。’夫子之谓也。夫我乃行之，反而求之，不得吾心；夫子言之，于我心有戚戚焉。此心之所以合于王者何也？”<br>
            &emsp;&emsp;曰：“有复于王者曰：‘吾力足以举百钧，而不足以举一羽；明足以察秋毫之末，而不见舆薪。’则王许之乎？”<br>
            &emsp;&emsp;曰：“否！”<br>
            &emsp;&emsp;“今恩足以及禽兽，而功不至于百姓者，独何与？然则一羽之不举，为不用力焉；舆薪之不见，为不用明焉；百姓之不见保，为不用恩焉。故王之不王，不为也，非不能也。”<br>
            &emsp;&emsp;曰：“不为者与不能者之形，何以异？”<br>
            &emsp;&emsp;曰：“挟太山以超北海，语人曰：‘我不能。’是诚不能也。为长者折枝，语人曰：‘我不能。’是不为也，非不能也。故王之不王，非挟太山以超北海之类也；王之不王，是折枝之类也。”<br>
            &emsp;&emsp;“老吾老，以及人之老；幼吾幼，以及人之幼；天下可运于掌。诗云：‘刑于寡妻，至于兄弟，以御于家邦。’言举斯心加诸彼而已。故推恩足以保四海，不推恩无以保妻子。古之人所以大过人者，无他焉，善推其所为而已矣！今恩足以及禽兽，而功不至于百姓者，独何与？权，然后知轻重；度，然后知长短。物皆然，心为甚。王请度之。抑王兴甲兵，危士臣，构怨于诸侯，然后快于心与？”<br>
            &emsp;&emsp;王曰：“否，吾何快于是！将以求吾所大欲也。”<br>
            &emsp;&emsp;曰：“王之所大欲，可得闻与？”<br>
            &emsp;&emsp;王笑而不言。<br>
            &emsp;&emsp;曰：“为肥甘不足于口与？轻暖不足于体与？抑为采色不足视于目与？声音不足听于耳与？便嬖不足使令于前与？王之诸臣，皆足以供之，而王岂为是哉！”<br>
            &emsp;&emsp;曰：“否，吾不为是也。”<br>
            &emsp;&emsp;曰：“然则王之所大欲可知已：欲辟土地，朝秦、楚，莅中国，而抚四夷也。以若所为，求若所欲，犹缘木而求鱼也。”<br>
            &emsp;&emsp;王曰：“若是其甚与？”<br>
            &emsp;&emsp;曰：“殆有甚焉。缘木求鱼，虽不得鱼，无后灾；以若所为，求若所欲，尽心力而为之，后必有灾。”<br>
            &emsp;&emsp;曰：“可得闻与？”<br>
            &emsp;&emsp;曰：“邹人与楚人战，则王以为孰胜？”<br>
            &emsp;&emsp;曰：“楚人胜。”<br>
            &emsp;&emsp;曰：“然则小固不可以敌大，寡固不可以敌众，弱固不可以敌强。海内之地，方千里者九，齐集有其一；以一服八，何以异于邹敌楚哉！盖亦反其本矣！今王发政施仁，使天下仕者皆欲立于王之朝，耕者皆欲耕于王之野，商贾皆欲藏于王之市，行旅皆欲出于王之途，天下之欲疾其君者，皆欲赴愬于王：其若是，孰能御之？”<br>
            &emsp;&emsp;王曰：“吾惛，不能进于是矣！愿夫子辅吾志，明以教我。我虽不敏，请尝试之！”<br>
            &emsp;&emsp;曰：“无恒产而有恒心者，惟士为能。若民，则无恒产，因无恒心。苟无恒心，放辟邪侈，无不为已。及陷于罪，然后从而刑之，是罔民也。焉有仁人在位，罔民而可为也！是故明君制民之产，必使仰足以事父母，俯足以畜妻子，乐岁终身饱，凶年免于死亡；然后驱而之善，故民之从之也轻。今也制民之产，仰不足以事父母，俯不足以畜妻子，乐岁终身苦，凶年不免于死亡；此惟救死而恐不赡，奚暇治礼义哉！王欲行之，则盍反其本矣！五亩之宅，树之以桑，五十者可以衣帛矣；鸡豚狗彘之畜，无失其时，七十者可以食肉矣；百亩之田，勿夺其时，八口之家，可以无饥矣；谨庠序之教，申之以孝悌之义，颁白者不负戴于道路矣。老者衣帛食肉，黎民不饥不寒，然而不王者，未之有也。”<br>
        </p>
        <p id="text-n">
            <b>庖丁解牛</b><br>
            《庄子》
        </p>
        <p id="text-n" style="text-align: left;">
            &emsp;&emsp;庖丁为文惠君解牛，手之所触，肩之所倚，足之所履，膝之所踦，砉然向然，奏刀騞然，莫不中音。合于《桑林》之舞，乃中《经首》之会。<br>
            &emsp;&emsp;文惠君曰：“嘻，善哉！技盖至此乎？”<br>
            &emsp;&emsp;庖丁释刀对曰：“臣之所好者，道也，进乎技矣。始臣之解牛之时，所见无非牛者。三年之后，未尝见全牛也。方今之时，臣以神遇而不以目视，官知止而神欲行。依乎天理，批大郤，导大窾，因其固然，技经肯綮之未尝，而况大軱乎！良庖岁更刀，割也；族庖月更刀，折也。今臣之刀十九年矣，所解数千牛矣，而刀刃若新发于硎。彼节者有间，而刀刃者无厚；以无厚入有间，恢恢乎其于游刃必有余地矣，是以十九年而刀刃若新发于硎。虽然，每至于族，吾见其难为，怵然为戒，视为止，行为迟。动刀甚微，謋然已解，如土委地。提刀而立，为之四顾，为之踌躇满志，善刀而藏之。”<br>
            &emsp;&emsp;文惠君曰：“善哉！吾闻庖丁之言，得养生焉。”<br>
        </p>
        <p class="in-box-subtitle" id="text-n">2&emsp;烛之武退秦师</p>
        <p id="text-n">
            <b>烛之武退秦师</b><br>
            《左传》
        </p>
        <p id="text-n" style="text-align: left;">
            &emsp;&emsp;晋侯、秦伯围郑，以其无礼于晋，且贰于楚也。晋军函陵，秦军氾南。<br>
            &emsp;&emsp;佚之狐言于郑伯曰：“国危矣，若使烛之武见秦君，师必退。”公从之。辞曰：“臣之壮也，犹不如人；今老矣，无能为也已。”公曰：“吾不能早用子，今急而求子，是寡人之过也。然郑亡，子亦有不利焉。”许之。<br>
            &emsp;&emsp;夜缒而出，见秦伯，曰：“秦、晋围郑，郑既知亡矣。若亡郑而有益于君，敢以烦执事。越国以鄙远，君知其难也。焉用亡郑以陪邻？邻之厚，君之薄也。若舍郑以为东道主，行李之往来，共其乏困，君亦无所害。且君尝为晋君赐矣，许君焦、瑕，朝济而夕设版焉，君之所知也。夫晋，何厌之有？既东封郑，又欲肆其西封，若不阙秦，将焉取之？阙秦以利晋，唯君图之。”秦伯说，与郑人盟。使杞子、逢孙、杨孙戍之，乃还。<br>
            &emsp;&emsp;子犯请击之，公曰：“不可。微夫人之力不及此。因人之力而敝之，不仁；失其所与，不知；以乱易整，不武。吾其还也。”亦去之。<br>
        </p>
        <p class="in-box-subtitle" id="text-n">3&emsp;鸿门宴</p>
        <p id="text-n">
            <b>鸿门宴</b><br>
            司马迁
        </p>
        <p id="text-n" style="text-align: left;">
            &emsp;&emsp;沛公军霸上，未得与项羽相见。沛公左司马曹无伤使人言于项羽曰：“沛公欲王关中，使子婴为相，珍宝尽有之。”项羽大怒曰：“旦日飨士卒，为击破沛公军！”当是时，项羽兵四十万，在新丰鸿门；沛公兵十万，在霸上。范增说项羽曰：“沛公居山东时，贪于财货，好美姬。今入关，财物无所取，妇女无所幸，此其志不在小。吾令人望其气，皆为龙虎，成五彩，此天子气也。急击勿失！”<br>
            &emsp;&emsp;楚左尹项伯者，项羽季父也，素善留侯张良。张良是时从沛公，项伯乃夜驰之沛公军，私见张良，具告以事，欲呼张良与俱去，曰：“毋从俱死也。”张良曰：“臣为韩王送沛公，沛公今事有急，亡去不义，不可不语。”良乃入，具告沛公。沛公大惊，曰：“为之奈何？”张良曰：“谁为大王为此计者？”曰：“鲰生说我曰：‘距关，毋内诸侯，秦地可尽王也。’故听之。”良曰：“料大王士卒足以当项王乎？”沛公默然，曰：“固不如也。且为之奈何？”张良曰：“请往谓项伯，言沛公不敢背项王也。”沛公曰：“君安与项伯有故？”张良曰：“秦时与臣游，项伯杀人，臣活之；今事有急，故幸来告良。”沛公曰：“孰与君少长？”良曰：“长于臣。”沛公曰：“君为我呼入，吾得兄事之。”张良出，要项伯。项伯即入见沛公。沛公奉卮酒为寿，约为婚姻，曰：“吾入关，秋毫不敢有所近，籍吏民，封府库，而待将军。所以遣将守关者，备他盗之出入与非常也。日夜望将军至，岂敢反乎！愿伯具言臣之不敢倍德也。”项伯许诺，谓沛公曰：“旦日不可不蚤自来谢项王。”沛公曰：“诺。”于是项伯复夜去，至军中，具以沛公言报项王。因言曰：“沛公不先破关中，公岂敢入乎？今人有大功而击之，不义也。不如因善遇之。”项王许诺。<br>
            &emsp;&emsp;沛公旦日从百余骑来见项王，至鸿门，谢曰：“臣与将军戮力而攻秦，将军战河北，臣战河南，然不自意能先入关破秦，得复见将军于此。今者有小人之言，令将军与臣有郤。”项王曰：“此沛公左司马曹无伤言之。不然，籍何以至此。”项王即日因留沛公与饮。项王、项伯东向坐；亚父南向坐，——亚父者，范增也；沛公北向坐；张良西向侍。范增数目项王，举所佩玉玦以示之者三，项王默然不应。范增起，出，召项庄，谓曰：“君王为人不忍。若入前为寿，寿毕，请以剑舞，因击沛公于坐，杀之。不者，若属皆且为所虏！”庄则入为寿。寿毕，曰：“君王与沛公饮，军中无以为乐，请以剑舞。”项王曰：“诺。”项庄拔剑起舞。项伯亦拔剑起舞，常以身翼蔽沛公，庄不得击。<br>
            &emsp;&emsp;于是张良至军门见樊哙。樊哙曰：“今日之事何如？”良曰：“甚急！今者项庄拔剑舞，其意常在沛公也。”哙曰：“此迫矣！臣请入，与之同命。”哙即带剑拥盾入军门。交戟之卫士欲止不内。樊哙侧其盾以撞，卫士仆地。哙遂入，披帷西向立，瞋目视项王，头发上指，目眦尽裂。项王按剑而跽曰：“客何为者？”张良曰：“沛公之参乘樊哙者也。”项王曰：“壮士！——赐之卮酒。”则与斗卮酒。哙拜谢，起，立而饮之。项王曰：“赐之彘肩。”则与一生彘肩。樊哙覆其盾于地，加彘肩上，拔剑切而啖之。项王曰：“壮士！能復饮乎？”樊哙曰：“臣死且不避，卮酒安足辞！夫秦王有虎狼之心，杀人如不能举，刑人如恐不胜，天下皆叛之。怀王与诸将约曰：‘先破秦入咸阳者王之。’今沛公先破秦入咸阳，毫毛不敢有所近，封闭宫室，还军霸上，以待大王来。故遣将守关者，备他盗出入与非常也。劳苦而功高如此，未有封侯之赏，而听细说，欲诛有功之人，此亡秦之续耳。窃为大王不取也！”项王未有以应，曰：“坐。”樊哙从良坐。<br>
            &emsp;&emsp;坐须臾，沛公起如厕，因招樊哙出。沛公已出，项王使都尉陈平召沛公。沛公曰：“今者出，未辞也，为之奈何？”樊哙曰：“大行不顾细谨，大礼不辞小让。如今人方为刀俎，我为鱼肉，何辞为？”于是遂去。乃令张良留谢。良问曰：“大王来何操？”曰：“我持白璧一双，欲献项王，玉斗一双，欲与亚父。会其怒，不敢献。公为我献之。”张良曰：“谨诺。”当是时，项王军在鸿门下，沛公军在霸上，相去四十里。沛公则置车骑，脱身独骑，与樊哙、夏侯婴、靳强、纪信等四人持剑盾步走，从郦山下，道芷阳间行。沛公谓张良曰：“从此道至吾军，不过二十里耳。度我至军中，公乃入。”<br>
            &emsp;&emsp;沛公已去，间至军中。张良入谢，曰：“沛公不胜桮杓，不能辞。谨使臣良奉白璧一双，再拜献大王足下，玉斗一双，再拜奉大将军足下。”项王曰：“沛公安在？”良曰：“闻大王有意督过之，脱身独去，已至军矣。”项王则受璧，置之坐上。亚父受玉斗，置之地，拔剑撞而破之，曰：“唉！竖子不足与谋！夺项王天下者必沛公也。吾属今为之虏矣！”<br>
            &emsp;&emsp;沛公至军，立诛杀曹无伤。<br>
        </p>
        <p class="in-box-subtitle" id="text-n">4&emsp;窦娥冤（节选）</p>
        <p id="text-n">
            <b>窦娥冤（节选）</b><br>
            关汉卿<br>
            <br>
            <b>第三折</b>
        </p>
        <p id="text-n" style="text-align: left;">
            &emsp;&emsp;（外扮监斩官上，云）下官监斩官是也。
            今日处决犯人，着做公的把住巷口，休放往来人闲走。
            （净扮公人鼓三通、锣三下科。
            刽子磨旗、提刀，押正旦带枷上）（刽子云）行动些，行动些，监斩官去法场上多时了！（正旦唱）<br>
            &emsp;&emsp;【正宫】【端正好】没来由犯王法，不堤防遭刑宪，叫声屈动地惊天！顷刻间游魂先赴森罗殿，怎不将天地也生埋怨。<br>
            &emsp;&emsp;【滚绣球】有日月朝暮悬，有鬼神掌著生死权，天地也，只合把清浊分辨，可怎生糊突了盗跖、颜渊？为善的受贫穷更命短，造恶的享富贵又寿延。
            天地也，做得个怕硬欺软，却原来也这般顺水推船。
            地也，你不分好歹何为地？天也，你错勘贤愚枉做天！哎，只落得两泪涟涟。<br>
            &emsp;&emsp;（刽子云）快行动些，误了时辰也。（正旦唱） <br>
            &emsp;&emsp;【倘秀才】则被这枷扭的我左侧右偏，人拥的我前合后偃，我窦娥向哥哥行有句言。
            （刽子云）你有甚么话说？（正旦唱）前街里去心怀恨，后街里去死无冤，休推辞路远。<br>
            &emsp;&emsp;（刽子云）你如今到法场上面，有甚么亲眷要见的，可教他过来，见你一面也好。（正旦唱） <br>
            &emsp;&emsp;【叨叨令】可怜我孤身只影无亲眷，则落的吞声忍气空嗟怨。
            （刽子云）难道你爷娘家也没的？（正旦云）止有个爹爹，十三年前上朝取应去了，至今杳无音信。
            （唱）早已是十年多不睹爹爹面。
            （刽子云）你适才要我往后街里去，是甚么主意？（正旦唱）怕则怕前街里被我婆婆见。
            （刽子云）你的性命也顾不得，怕他见怎的？（正旦云）俺婆婆若见我披枷带锁赴法场餐刀去呵，（唱）枉将他气杀也么哥，枉将他气杀也么哥！告哥哥，临危好与人行方便。<br>
            &emsp;&emsp;（卜儿哭上科，云）天那，兀的不是我媳妇儿！（刽子云）婆子靠后！（正旦云）既是俺婆婆来了，叫他来，待我嘱付他几句话咱。
            （刽子云）那婆子，近前来，你媳妇要嘱付你话哩。
            （卜儿云）孩儿，痛杀我也！（正旦云）婆婆，那张驴儿把毒药放在羊肚儿汤里，实指望药死了你，要霸占我为妻。
            不想婆婆让与他老子吃，倒把他老子药死了。
            我怕连累婆婆，屈招了药死公公，今日赴法场典刑。
            婆婆，此后遇着冬时年节，月一十五，有瀽不了的浆水饭，瀽半碗儿与我吃；烧不了的纸钱，与窦娥烧一陌儿。
            则是看你死的孩儿面上！（唱）<br>
            &emsp;&emsp;【快活三】念窦娥葫芦提当罪愆，念窦娥身首不完全，念窦娥从前已往干家缘。
            婆婆也，你只看窦娥少爷无娘面。<br>
            &emsp;&emsp;【鲍老儿】念窦娥伏侍婆婆这几年，遇时节将碗凉浆奠；你去那受刑法尸骸上烈些纸钱，只当把你亡化的孩儿荐。
            （卜儿哭科，云）孩儿放心，这个老身都记得。
            天那，兀的不痛杀我也！（正旦唱）婆婆也，再也不要啼啼哭哭，烦烦恼恼，怨气冲天。
            这都是我做窦娥的没时没运，不明不暗，负屈衔冤。<br>
            &emsp;&emsp;（刽子做喝科，云）兀那婆子靠后，时辰到了也。
            （正旦跪科）（刽子开枷科）（正旦云）窦娥告监斩大人，有一事肯依窦娥，便死而无怨。
            （监斩官云）你有甚么事？你说。
            （正旦云）要一领净席，等我窦娥站立；又要丈二白练，挂在旗枪上：若是我窦娥委实冤枉，刀过处头落，一腔热血休半点儿沾在地下，都飞在白练上者。
            （监斩官云）这个就依你，打甚么不紧。
            （刽子做取席站科，又取白练挂旗上科）（正旦唱）<br>
            &emsp;&emsp;【耍孩儿】不是我窦娥罚下这等无头愿，委实的冤情不浅；若没些儿灵圣与世人传，也不见得湛湛青天。
            我不要半星热血红尘洒，都只在八尺旗枪素练悬。
            等他四下里皆瞧见，这就是咱苌弘化碧，望帝啼鹃。<br>
            &emsp;&emsp;（刽子云）你还有甚的说话？此时不对监斩大人说，几时说那？（正旦再跪科，云）大人，如今是三伏天道，若窦娥委实冤枉，身死之后，天降三尺瑞雪，遮掩了窦娥尸首。
            （监斩官云）这等三伏天道，你便有冲天的怨气，也召不得一片雪来，可不胡说！（正旦唱）<br>
            &emsp;&emsp;【二煞】你道是暑气暄，不是那下雪天；岂不闻飞霜六月因邹衍？若果有一腔怨气喷如火，定要感的六出冰花滚似绵，免着我尸骸现；要什么素车白马，断送出古陌荒阡！<br>
            &emsp;&emsp;（正里再跪科，云）大人，我窦娥死的委实冤枉，从今以后，着这楚州亢旱三年！（监斩官云）打嘴！那有这等说话！（正旦唱）<br>
            &emsp;&emsp;【一煞】你道是天公不可期，人心不可怜，不知皇天也肯从人愿。
            做甚么三年不见甘霖降？也只为东海曾经孝妇冤，如今轮到你山阳县。
            这都是官吏每无心正法，使百姓有口难言！<br>
            &emsp;&emsp;（刽子做磨旗科，云）怎么这一会儿天色阴了也？（内做风科，刽子云）好冷风也！（正旦唱）<br>
            &emsp;&emsp;【煞尾】浮云为我阴，悲风为我旋，三桩儿誓愿明题遍。
            （做哭科，云）婆婆也，直等待雪飞六月，亢旱三年呵，（唱）那其间才把你个屈死的冤魂这窦娥显。<br>
            &emsp;&emsp;（刽子做开刀，正旦倒科）（监斩官惊云）呀，真个下雪了，有这等异事！（刽子云）我也道平日杀人，满地都是鲜血，这个窦娥的血都飞在那丈二白练上，并无半点落地，委实奇怪。
            （监斩官云）这死罪必有冤枉。
            早两桩儿应验了，不知亢旱三年的说话，准也不准？且看后来如何。
            左右，也不必等待雪睛，便与我抬他尸首，还了那蔡婆婆去罢。
            （众应科，抬尸下）<br>
        </p>
        <p class="in-box-subtitle" id="text-n">11&emsp;谏逐客书</p>
        <p id="text-n">
            <b>谏逐客书</b><br>
            李斯
        </p>
        <p id="text-n" style="text-align: left;">
            &emsp;&emsp;臣闻吏议逐客，窃以为过矣。昔缪公求士，西取由余于戎，东得百里奚于宛，迎蹇叔于宋，来丕豹、公孙支于晋。此五子者，不产于秦，而穆公用之，并国二十，遂霸西戎。孝公用商鞅之法，移风易俗，民以殷盛，国以富强，百姓乐用，诸侯亲服，获楚、魏之师，举地千里，至今治强。惠王用张仪之计，拔三川之地，西并巴、蜀，北收上郡，南取汉中，包九夷，制鄢、郢，东据成皋之险，割膏腴之壤，遂散六国之众，使之西面事秦，功施到今。昭王得范雎，废穰侯，逐华阳，强公室，杜私门，蚕食诸侯，使秦成帝业。此四君者，皆以客之功。由此观之，客何负于秦哉！向使四君却客而不内，疏士而不用，是使国无富利之实，而秦无强大之名也。<br>
            &emsp;&emsp;今陛下致昆山之玉，有随和之宝，垂明月之珠，服太阿之剑，乘纤离之马，建翠凤之旗，树灵鼍之鼓。此数宝者，秦不生一焉，而陛下说之，何也？必秦国之所生然后可，则是夜光之璧，不饰朝廷；犀象之器，不为玩好；郑、卫之女不充后宫，而骏良駃騠不实外厩，江南金锡不为用，西蜀丹青不为采。所以饰后宫，充下陈，娱心意，说耳目者，必出于秦然后可，则是宛珠之簪，傅玑之珥，阿缟之衣，锦绣之饰不进于前，而随俗雅化，佳冶窈窕，赵女不立于侧也。夫击瓮叩缶弹筝搏髀，而歌呼呜呜快耳者，真秦之声也；《郑》、《卫》、《桑间》，《昭》、《虞》、《武》、《象》者，异国之乐也。今弃击瓮叩缶而就《郑》、《卫》，退弹筝而取《昭》、《虞》，若是者何也？快意当前，适观而已矣。今取人则不然。不问可否，不论曲直，非秦者去，为客者逐。然则是所重者在乎色乐珠玉，而所轻者在乎人民也。此非所以跨海内、制诸侯之术也。<br>
            &emsp;&emsp;臣闻地广者粟多，国大者人众，兵强则士勇。是以太山不让土壤，故能成其大；河海不择细流，故能就其深；王者不却众庶，故能明其德。是以地无四方，民无异国，四时充美，鬼神降福，此五帝三王之所以无敌也。今乃弃黔首以资敌国，却宾客以业诸侯，使天下之士退而不敢西向，裹足不入秦，此所谓“藉寇兵而赍盗粮”者也。<br>
            &emsp;&emsp;夫物不产于秦，可宝者多；士不产于秦，而愿忠者众。今逐客以资敌国，损民以益仇，内自虚而外树怨于诸侯，求国无危，不可得也。<br>
        </p>
        <p id="text-n">
            <b>与妻书</b><br>
            林觉民
        </p>
        <p id="text-n" style="text-align: left;">
            &emsp;&emsp;意映卿卿如晤，吾今以此书与汝永别矣！吾作此书时，尚是世中一人；汝看此书时，吾已成为阴间一鬼。
            吾作此书，泪珠和笔墨齐下，不能竟书而欲搁笔，又恐汝不察吾衷，谓吾忍舍汝而死，谓吾不知汝之不欲吾死也，故遂忍悲为汝言之。
            <br>
            &emsp;&emsp;吾至爱汝，即此爱汝一念，使吾勇于就死也。
            吾自遇汝以来，常愿天下有情人都成眷属；然遍地腥云，满街狼犬，称心快意，几家能彀？司马青衫，吾不能学太上之忘情也。
            语云：仁者 “老吾老，以及人之老；幼吾幼，以及人之幼”。
            吾充吾爱汝之心，助天下人爱其所爱，所以敢先汝而死，不顾汝也。
            汝体吾此心，于啼泣之余，亦以天下人为念，当亦乐牺牲吾身与 汝身之福利，为天下人谋永福也。
            汝其勿悲！<br>
            &emsp;&emsp;汝忆否？四五年前某夕，吾尝语曰：“与使吾先死也，无宁汝先我而死。
            ”汝初闻言而怒，后经吾婉解，虽不谓吾言为是，而亦无词相答。
            吾之意盖谓以汝之弱，必不能禁失吾之悲，吾先死，留苦与汝，吾心不忍，故宁请汝先死，吾担悲也。
            嗟夫！谁知吾卒先汝而死乎？<br>
            &emsp;&emsp;吾真真不能忘汝也！回忆后街之屋，入门穿廊，过前后厅，又三四折，有小厅，厅旁一室，为吾与汝双栖之所。
            初婚三四个月，适冬之望日前后，窗外疏梅筛月影，依稀掩映；吾与汝并肩携手，低低切切，何事不语？何情不诉？及今思之，空余泪痕。
            又回忆六七年前，吾之逃家复归也，汝泣告我：“望今后有远行，必以告妾，妾愿随君行。
            ”吾亦既许汝矣。
            前十余日回家，即欲乘便以此行之事语汝，及与汝相对，又不能启口，且以汝之有身也，更恐不胜悲，故惟日日呼酒买醉。
            嗟夫！当时余心之悲，盖不能以寸管形容之。<br>
            &emsp;&emsp;吾诚愿与汝相守以死，第以今日事势观之，天灾可以死，盗贼可以死，瓜分之日可以死，奸官污吏虐民可以死，吾辈处今日之中国，国中无地无时不可以死。
            到那时使吾眼睁睁看汝死，或使汝眼睁睁看吾死，吾能之乎？抑汝能之乎？即可不死，而离散不相见，徒使两地眼成穿而骨化石，试问古来几曾见破镜能重圆？则较死为苦也，将奈之何？今日吾与汝幸双健。
            天下人不当死而死与不愿离而离者，不可数计，钟情如我辈者，能忍之乎？此吾所以敢率性就死不顾汝也。
            吾今死无余憾，国事成不成自有同志者在。
            依新已五岁，转眼成人，汝其善抚之，使之肖我。
            汝腹中之物，吾疑其女也，女必像汝，吾心甚慰。
            或又是男，则亦教其以父志为志，则吾死后尚有二意洞在也。
            幸甚，幸甚！吾家后日当甚贫，贫无所苦，清静过日而已。<br>
            &emsp;&emsp;吾今与汝无言矣。
            吾居九泉之下遥闻汝哭声，当哭相和也。
            吾平日不信有鬼，今则又望其真有。
            今是人又言心电感应有道，吾亦望其言是实，则吾之死，吾灵尚依依旁汝也，汝不必以无侣悲。<br>
            &emsp;&emsp;吾平生未尝以吾所志语汝，是吾不是处；然语之，又恐汝日日为吾担忧。
            吾牺牲百死而不辞，而使汝担忧，的的非吾所忍。
            吾爱汝至，所以为汝谋者惟恐未尽。
            汝幸而偶我，又何不幸而生今日之中国！吾幸而得汝，又何不幸而生今日之中国！卒不忍独善其身。
            嗟夫！巾短情长，所未尽者，尚有万千，汝可以模拟得之。
            吾今不能见汝矣！汝不能舍吾，其时时于梦中得我乎？一恸。
            辛未三月廿六夜四鼓，意洞手书。<br>
            &emsp;&emsp;家中诸母皆通文，有不解处，望请其指教，当尽吾意为幸。<br>
        </p>
        <p id="text-n"><b>第十三课《林教头风雪山神庙》为《水浒传》节选。如有需要，请查看电子课本。</b></p>
        <p class="in-box-subtitle" id="text-n">14&emsp;促织</p>
        <p id="text-n">
            <b>促织</b><br>
            蒲松龄
        </p>
        <p id="text-n" style="text-align: left;">
            &emsp;&emsp;宣德间，宫中尚促织之戏，岁征民间。此物故非西产；有华阴令欲媚上官，以一头进，试使斗而才，因责常供。令以责之里正。市中游侠儿得佳者笼养之，昂其直，居为奇货。里胥猾黠，假此科敛丁口，每责一头，辄倾数家之产。<br>
            &emsp;&emsp;邑有成名者，操童子业，久不售。为人迂讷，遂为猾胥报充里正役，百计营谋不能脱。不终岁，薄产累尽。会征促织，成不敢敛户口，而又无所赔偿，忧闷欲死。妻曰：“死何裨益？不如自行搜觅，冀有万一之得。”成然之。早出暮归，提竹筒丝笼，于败堵丛草处，探石发穴，靡计不施，迄无济。即捕得三两头，又劣弱不中于款。宰严限追比，旬余，杖至百，两股间脓血流离，并虫亦不能行捉矣。转侧床头，惟思自尽。<br>
            &emsp;&emsp;时村中来一驼背巫，能以神卜。成妻具资诣问。见红女白婆，填塞门户。入其舍，则密室垂帘，帘外设香几。问者爇香于鼎，再拜。巫从旁望空代祝，唇吻翕辟，不知何词。各各竦立以听。少间，帘内掷一纸出，即道人意中事，无毫发爽。成妻纳钱案上，焚拜如前人。食顷，帘动，片纸抛落。拾视之，非字而画：中绘殿阁，类兰若；后小山下，怪石乱卧，针针丛棘，青麻头伏焉；旁一蟆，若将跃舞。展玩不可晓。然睹促织，隐中胸怀。折藏之，归以示成。<br>
            &emsp;&emsp;成反复自念，得无教我猎虫所耶？细瞻景状，与村东大佛阁逼似。乃强起扶杖，执图诣寺后，有古陵蔚起。循陵而走，见蹲石鳞鳞，俨然类画。遂于蒿莱中侧听徐行，似寻针芥。而心目耳力俱穷，绝无踪响。冥搜未已，一癞头蟆猝然跃去。成益愕，急逐趁之，蟆入草间。蹑迹披求，见有虫伏棘根。遽扑之，入石穴中。掭以尖草，不出；以筒水灌之，始出，状极俊健。逐而得之。审视，巨身修尾，青项金翅。大喜，笼归，举家庆贺，虽连城拱璧不啻也。上于盆而养之，蟹白栗黄，备极护爱，留待限期，以塞官责。<br>
            &emsp;&emsp;成有子九岁，窥父不在，窃发盆。虫跃掷径出，迅不可捉。及扑入手，已股落腹裂，斯须就毙。儿惧，啼告母。母闻之，面色灰死，大惊曰：“业根，死期至矣！而翁归，自与汝复算耳！”儿涕而去。<br>
            &emsp;&emsp;未几，成归，闻妻言，如被冰雪。怒索儿，儿渺然不知所往。既而得其尸于井，因而化怒为悲，抢呼欲绝。夫妻向隅，茅舍无烟，相对默然，不复聊赖。日将暮，取儿藁葬。近抚之，气息惙然。喜置榻上，半夜复苏。夫妻心稍慰，但儿神气痴木，奄奄思睡。成顾蟋蟀笼虚，则气断声吞，亦不复以儿为念，自昏达曙，目不交睫。东曦既驾，僵卧长愁。忽闻门外虫鸣，惊起觇视，虫宛然尚在。喜而捕之，一鸣辄跃去，行且速。覆之以掌，虚若无物；手裁举，则又超忽而跃。急趋之，折过墙隅，迷其所在。徘徊四顾，见虫伏壁上。审谛之，短小，黑赤色，顿非前物。成以其小，劣之。惟彷徨瞻顾，寻所逐者。壁上小虫忽跃落襟袖间，视之，形若土狗，梅花翅，方首，长胫，意似良。喜而收之。将献公堂，惴惴恐不当意，思试之斗以觇之。<br>
            &emsp;&emsp;村中少年好事者，驯养一虫，自名“蟹壳青”，日与子弟角，无不胜。欲居之以为利，而高其直，亦无售者。径造庐访成，视成所蓄，掩口胡卢而笑。因出己虫，纳比笼中。成视之，庞然修伟，自增惭怍，不敢与较。少年固强之。顾念蓄劣物终无所用，不如拼博一笑，因合纳斗盆。小虫伏不动，蠢若木鸡。少年又大笑。试以猪鬣毛撩拨虫须，仍不动。少年又笑。屡撩之，虫暴怒，直奔，遂相腾击，振奋作声。俄见小虫跃起，张尾伸须，直龁敌领。少年大骇，急解令休止。虫翘然矜鸣，似报主知。成大喜。方共瞻玩，一鸡瞥来，径进以啄。成骇立愕呼，幸啄不中，虫跃去尺有咫。鸡健进，逐逼之，虫已在爪下矣。成仓猝莫知所救，顿足失色。旋见鸡伸颈摆扑，临视，则虫集冠上，力叮不释。成益惊喜，掇置笼中。<br>
            &emsp;&emsp;翼日进宰，宰见其小，怒呵成。成述其异，宰不信。试与他虫斗，虫尽靡。又试之鸡，果如成言。乃赏成，献诸抚军。抚军大悦，以金笼进上，细疏其能。既入宫中，举天下所贡蝴蝶、螳螂、油利挞、青丝额一切异状遍试之，莫出其右者。每闻琴瑟之声，则应节而舞。益奇之。上大嘉悦，诏赐抚臣名马衣缎。抚军不忘所自，无何，宰以卓异闻。宰悦，免成役。又嘱学使俾入邑庠。后岁余，成子精神复旧，自言身化促织，轻捷善斗，今始苏耳。抚军亦厚赉成。不数年，田百顷，楼阁万椽，牛羊蹄躈各千计；一出门，裘马过世家焉。<br>
            &emsp;&emsp;异史氏曰：“天子偶用一物，未必不过此已忘；而奉行者即为定例。加以官贪吏虐，民日贴妇卖儿，更无休止。故天子一跬步，皆关民命，不可忽也。独是成氏子以蠹贫，以促织富，裘马扬扬。当其为里正，受扑责时，岂意其至此哉！天将以酬长厚者，遂使抚臣、令尹，并受促织恩荫。闻之：一人飞升，仙及鸡犬。信夫！”<br>
        </p>
        <p class="in-box-subtitle" id="text-n">15</p>
        <p id="text-n">
            <b>谏太宗十思疏</b><br>
            魏征
        </p>
        <p id="text-n" style="text-align: left;">
            &emsp;&emsp;臣闻：求木之长者，必固其根本；欲流之远者，必浚其泉源；思国之安者，必积其德义。源不深而望流之远，根不固而求木之长，德不厚而思国之治，臣虽下愚，知其不可，而况于明哲乎？人君当神器之重，居域中之大，将崇极天之峻，永保无疆之休。不念居安思危，戒奢以俭，德不处其厚，情不胜其欲，斯亦伐根以求木茂，塞源而欲流长也。<br>
            &emsp;&emsp;凡百元首，承天景命，莫不殷忧而道著，功成而德衰，有善始者实繁，能克终者盖寡。岂其取之易而守之难乎？昔取之而有余，今守之而不足，何也？夫在殷忧必竭诚以待下，既得志则纵情以傲物；竭诚则吴、越为一体，傲物则骨肉为行路。虽董之以严刑，振之以威怒，终苟免而不怀仁，貌恭而不心服。怨不在大，可畏惟人；载舟覆舟，所宜深慎。奔车朽索，其可忽乎？<br>
            &emsp;&emsp;君人者，诚能见可欲，则思知足以自戒；将有作，则思知止以安人；念高危，则思谦冲而自牧；惧满溢，则思江海下百川；乐盘游，则思三驱以为度；忧懈怠，则思慎始而敬终；虑壅蔽，则思虚心以纳下；想谗邪，则思正身以黜恶；恩所加，则思无因喜以谬赏；罚所及，则思无因怒而滥刑。总此十思，弘兹九德，简能而任之，择善而从之，则智者尽其谋，勇者竭其力，仁者播其惠，信者效其忠；文武争驰，在君无事，可以尽豫游之乐，可以养松乔之寿，鸣琴垂拱，不言而化。何必劳神苦思，代下司职，役聪明之耳目，亏无为之大道哉？<br>
        </p>
        <p id="text-n">
            <b>答司马谏议书</b><br>
            王安石
        </p>
        <p id="text-n" style="text-align: left;">
            &emsp;&emsp;某启：昨日蒙教，窃以为与君实游处相好之日久，而议事每不合，所操之术多异故也。
            虽欲强聒，终必不蒙见察，故略上报，不复一一自辨。
            重念蒙君实视遇厚，于反覆不宜卤莽，故今具道所以，冀君实或见恕也。<br>
            &emsp;&emsp;盖儒者所争，尤在于名实，名实已明，而天下之理得矣。
            今君实所以见教者，以为侵官、生事、征利、拒谏，以致天下怨谤也。
            某则以谓受命于人主，议法度而修之于朝廷，以授之于有司，不为侵官；举先王之政，以兴利除弊，不为生事；为天下理财，不为征利；辟邪说，难壬人，不为拒谏。
            至于怨诽之多，则固前知其如此也。<br>
            &emsp;&emsp;人习于苟且非一日，士大夫多以不恤国事、同俗自媚于众为善，上乃欲变此，而某不量敌之众寡，欲出力助上以抗之，则众何为而不汹汹然？盘庚之迁，胥怨者民也，非特朝廷士大夫而已；盘庚不为怨者故改其度，度义而后动，是而不见可悔故也。
            如君实责我以在位久，未能助上大有为，以膏泽斯民，则某知罪矣；如曰今日当一切不事事，守前所为而已，则非某之所敢知。<br>
            &emsp;&emsp;无由会晤，不任区区向往之至！<br>
        </p>
        <p class="in-box-subtitle" id="text-n">16</p>
        <p id="text-n">
            <b>阿房宫赋</b><br>
            杜牧
        </p>
        <p id="text-n" style="text-align: left;">
            &emsp;&emsp;六王毕，四海一；蜀山兀，阿房出。覆压三百余里，隔离天日。骊山北构而西折，直走咸阳。二川溶溶，流入宫墙。五步一楼，十步一阁；廊腰缦回，檐牙高啄；各抱地势，钩心斗角。盘盘焉，囷囷焉，蜂房水涡，矗不知其几千万落！长桥卧波，未云何龙？复道行空，不霁何虹？高低冥迷，不知西东。歌台暖响，春光融融；舞殿冷袖，风雨凄凄。一日之内，一宫之间，而气候不齐。<br>
            &emsp;&emsp;妃嫔媵嫱，王子皇孙，辞楼下殿，辇来于秦，朝歌夜弦，为秦宫人。明星荧荧，开妆镜也；绿云扰扰，梳晓鬟也；渭流涨腻，弃脂水也；烟斜雾横，焚椒兰也。雷霆乍惊，宫车过也；辘辘远听，杳不知其所之也。一肌一容，尽态极妍，缦立远视，而望幸焉；有不见者，三十六年。燕、赵之收藏，韩、魏之经营，齐、楚之精英，几世几年，剽掠其人，倚叠如山。一旦不能有，输来其间。鼎铛玉石，金块珠砾，弃掷逦迤，秦人视之，亦不甚惜。<br>
            &emsp;&emsp;嗟乎！一人之心，千万人之心也。秦爱纷奢，人亦念其家；奈何取之尽锱铢，用之如泥沙？使负栋之柱，多于南亩之农夫；架梁之椽，多于机上之工女；钉头磷磷，多于在庾之粟粒；瓦缝参差，多于周身之帛缕；直栏横槛，多于九土之城郭；管弦呕哑，多于市人之言语。使天下之人，不敢言而敢怒；独夫之心，日益骄固。戍卒叫，函谷举；楚人一炬，可怜焦土。<br>
            &emsp;&emsp;呜呼！灭六国者，六国也，非秦也。族秦者，秦也，非天下也。嗟乎！使六国各爱其人，则足以拒秦；使秦复爱六国之人，则递三世可至万世而为君，谁得而族灭也？秦人不暇自哀，而后人哀之；后人哀之而不鉴之，亦使后人而复哀后人也。<br>
        </p>
        <p id="text-n">
            <b>六国论</b><br>
            苏洵
        </p>
        <p id="text-n" style="text-align: left;">
            &emsp;&emsp;六国破灭，非兵不利 ，战不善，弊在赂秦。赂秦而力亏，破灭之道也。或曰：六国互丧，率赂秦耶？曰：不赂者以赂者丧，盖失强援，不能独完。故曰：弊在赂秦也。<br>
            &emsp;&emsp;秦以攻取之外，小则获邑，大则得城。较秦之所得，与战胜而得者，其实百倍；诸侯之所亡，与战败而亡者，其实亦百倍。则秦之所大欲，诸侯之所大患，固不在战矣。思厥先祖父，暴霜露，斩荆棘，以有尺寸之地。子孙视之不甚惜，举以予人，如弃草芥。今日割五城，明日割十城，然后得一夕安寝。起视四境，而秦兵又至矣。然则诸侯之地有限，暴秦之欲无厌，奉之弥繁，侵之愈急。故不战而强弱胜负已判矣。至于颠覆，理固宜然。古人云：“以地事秦，犹抱薪救火，薪不尽，火不灭。”此言得之。<br>
            &emsp;&emsp;齐人未尝赂秦，终继五国迁灭，何哉？与嬴而不助五国也。五国既丧，齐亦不免矣。燕赵之君，始有远略，能守其土，义不赂秦。是故燕虽小国而后亡，斯用兵之效也。至丹以荆卿为计，始速祸焉。赵尝五战于秦，二败而三胜。后秦击赵者再，李牧连却之。洎牧以谗诛，邯郸为郡，惜其用武而不终也。且燕赵处秦革灭殆尽之际，可谓智力孤危，战败而亡，诚不得已。向使三国各爱其地，齐人勿附于秦，刺客不行，良将犹在，则胜负之数，存亡之理，当与秦相较，或未易量。<br>
            &emsp;&emsp;呜呼！以赂秦之地封天下之谋臣，以事秦之心礼天下之奇才，并力西向，则吾恐秦人食之不得下咽也。悲夫！有如此之势，而为秦人积威之所劫，日削月割，以趋于亡。为国者无使为积威之所劫哉！<br>
            &emsp;&emsp;夫六国与秦皆诸侯，其势弱于秦，而犹有可以不赂而胜之之势。苟以天下之大，下而从六国破亡之故事，是又在六国下矣。<br>
        </p>
        <p class="in-box-subtitle" id="text-n">古诗词诵读</p>
        <p id="text-n">
            <b>登岳阳楼</b><br>
            杜甫<br>
            昔闻洞庭水，今上岳阳楼。<br>
            吴楚东南坼，乾坤日夜浮。<br>
            亲朋无一字，老病有孤舟。<br>
            戎马关山北，凭轩涕泗流。<br>
        </p>
        <p id="text-n">
            <b>桂枝香·金陵怀古</b><br>
            王安石<br>
            登临送目。正故国晚秋，天气初肃。千里澄江似练，翠峰如簇。归帆去棹残阳里，背西风、酒旗斜矗。彩舟云淡，星河鹭起，画图难足。<br>
            念往昔、繁华竞逐。叹门外楼头，悲恨相续。千古凭高对此，谩嗟荣辱。六朝旧事随流水，但寒烟衰草凝绿。至今商女，时时犹唱，后庭遗曲。<br>
        </p>
        <p id="text-n">
            <b>念奴娇·过洞庭</b><br>
            张孝祥<br>
            洞庭青草，近中秋、更无一点风色。玉鉴琼田三万顷，着我扁舟一叶。素月分辉，明河共影，表里俱澄澈。悠然心会，妙处难与君说。<br>
            应念岭海经年，孤光自照，肝肺皆冰雪。短发萧骚襟袖冷，稳泛沧浪空阔。尽挹西江，细斟北斗，万象为宾客。扣舷独啸，不知今夕何夕。<br>
        </p>
        <p id="text-n">
            <b>游园</b><br>
            汤显祖<br>
            【皂罗袍】原来姹紫嫣红开遍，似这般都付与断井颓垣。良辰美景奈何天，赏心乐事谁家院！朝飞暮卷，云霞翠轩；雨丝风片，烟波画船——锦屏人忒看的这韶光贱！<br>
        </p>
    </div>

    <p id="text-n"><span class="small-title" id="title-2">选择性必修上册</span>&emsp;<a
            href="https://book.pep.com.cn/1411001124201/">电子课本 <i class="fas fa-arrow-right"></i></a>
    </p>
    <div class="pages-container">
        <p class="in-box-subtitle" id="text-n">5</p>
        <p id="text-n">
            <b>《论语》十二章</b><br>
        </p>
        <p id="text-n" style="text-align: left;">
            &emsp;&emsp;子曰：“君子食无求饱，居无求安，敏于事而慎于言，就有道而正焉，可谓好学也已。”（《学而》）<br>
            &emsp;&emsp;子曰：“人而不仁，如礼何？ 人而不仁，如乐何？”（《八佾》）<br>
            &emsp;&emsp;子曰：“朝闻道，夕死可矣。”（《里仁》）<br>
            &emsp;&emsp;子曰：“君子喻于义，小人喻于利。”（《里仁》）<br>
            &emsp;&emsp;子曰：“见贤思齐焉，见不贤而内自省也。”（《里仁》）<br>
            &emsp;&emsp;子曰：“质胜文则野，文胜质则史。文质彬彬，然后君子。”（《雍也》）<br>
            &emsp;&emsp;曾子曰：“士不可以不弘毅，任重而道远。仁以为己任，不亦重乎？死而后已，不亦远乎？”（《泰伯》）<br>
            &emsp;&emsp;子曰：“譬如为山，未成一篑，止，吾止也。譬如平地，虽覆一篑，进，吾往也。”（《子罕》）<br>
            &emsp;&emsp;子曰：“知者不惑，仁者不忧，勇者不惧。”（《子罕》）<br>
            &emsp;&emsp;颜渊问仁。子曰：“克己复礼为仁。一日克己复礼，天下归仁焉。为仁由己，而由人乎哉？”颜渊曰：“请问其目。”子曰：“非礼勿视，非礼勿听，非礼勿言，非礼勿动。”颜渊曰：“回虽不敏，请事斯语矣。”（《颜渊》）<br>
            &emsp;&emsp;子贡问曰：“有一言而可以终身行之者乎？”子曰：“其‘恕’乎！己所不欲，勿施于人。”（《卫灵公》）<br>
            &emsp;&emsp;子曰：“小子何莫学夫《诗》？《诗》可以兴，可以观，可以群，可以怨。迩之事父，远之事君。多识于鸟兽草木之名。”（《阳货》）<br>
        </p>
        <p id="text-n">
            <b>大学之道</b><br>
            礼记
        </p>
        <p id="text-n" style="text-align: left;">
            &emsp;&emsp;大学之道，在明明德，在亲民，在止于至善。
            知止而后有定；定而后能静；静而后能安；安而后能虑；虑而后能得。
            物有本末，事有终始。
            知所先后，则近道矣。<br>
            &emsp;&emsp;古之欲明明德于天下者，先治其国。
            欲治其国者，先齐其家。
            欲齐其家者，先修其身。
            欲修其身者，先正其心。
            欲正其心者，先诚其意。
            欲诚其意者，先致其知。
            致知在格物。
            物格而后知至，知至而后意诚，意诚而后心正，心正而后身修，身修而后家齐，家齐而后国治，国治而后天下平。
            自天子以至于庶人，壹是皆以修身为本。
            其本乱而末治者，否矣。
            其所厚者薄，而其所薄者厚，未之有也。
            此谓知本，此谓知之至也。<br>
        </p>
        <p id="text-n">
            <b>人皆有不忍人之心</b><br>
            《孟子》
        </p>
        <p id="text-n" style="text-align: left;">
            &emsp;&emsp;孟子曰：“人皆有不忍人之心。
            先王有不忍人之心，斯有不忍人之政矣；以不忍人之心，行不忍人之政，治天下可运之掌上。
            所以谓人皆有不忍人之心者：今人乍见孺子将入于井，皆有怵惕恻隐之心；非所以内交于孺子之父母也，非所以要誉于乡党朋友也，非恶其声而然也。
            由是观之，无恻隐之心，非人也；无羞恶之心，非人也；无辞让之心，非人也；无是非之心，非人也。
            恻隐之心，仁之端也；羞恶之心，义之端也；辞让之心，礼之端也；是非之心，智之端也。
            人之有是四端也，犹其有四体也。
            有是四端而自谓不能者，自贼者也；谓其君不能者，贼其君者也。
            凡有四端于我者，知皆扩而充之矣，若火之始然，泉之始达。
            苟能充之，足以保四海；苟不充之，不足以事父母。”<br>
        </p>
        <p class="in-box-subtitle" id="text-n">6</p>
        <p id="text-n">
            <b>《老子》四章</b><br>
        </p>
        <p id="text-n" style="text-align: left;">
            &emsp;&emsp;三十辐共一毂，当其无，有车之用。埏埴以为器，当其无，有器之用。凿户牖以为室，当其无，有室之用。故有之以为利，无之以为用。（第十一章）<br>
            &emsp;&emsp;企者不立，跨者不行，自见者不明，自是者不彰，自伐者无功，自矜者不长。其在道也，曰余食赘行，物或恶之。故有道者不处。（第二十四章）<br>
            &emsp;&emsp;知人者智，自知者明。胜人者有力，自胜者强。知足者富，强行者有志。不失其所者久。死而不亡者寿。（第三十三章）<br>
            &emsp;&emsp;其安易持，其未兆易谋。其脆易泮，其微易散。为之于未有，治之于未乱。合抱之木，生于毫末；九层之台，起于累土；千里之行，始于足下。为者败之，执者失之。是以圣人无为，故无败，无执，故无失。民之从事，常于几成而败之。慎终如始，则无败事。是以圣人欲不欲，不贵难得之货；学不学，复众人之所过。以辅万物之自然而不敢为。（第六十四章）<br>
        </p>
        <p id="text-n">
            <b>五石之瓠</b><br>
            《庄子》
        </p>
        <p id="text-n" style="text-align: left;">
            &emsp;&emsp;惠子谓庄子曰：“魏王贻我大瓠之种，我树之成而实五石。
            以盛水浆，其坚不能自举也。
            剖之以为瓢，则瓠落无所容。
            非不呺然大也，吾为其无用而掊之。”庄子曰：“夫子固拙于用大矣！宋人有善为不龟手之药者，世世以洴澼絖为事。
            客闻之，请买其方百金。
            聚族而谋之曰：‘我世世为洴澼絖，不过数金；今一朝而鬻技百金，请与之。’客得之，以说吴王。
            越有难，吴王使之将，冬，与越人水战，大败越人，裂地而封之。
            能不龟手一也，或以封，或不免于洴澼絖，则所用之异也。
            今子有五石之瓠，何不虑以为大樽而浮乎江湖，而忧其瓠落无所容？则夫子犹有蓬之心也夫！”<br>
        </p>
        <p class="in-box-subtitle" id="text-n">7&emsp;兼爱</p>
        <p id="text-n">
            <b>兼爱</b><br>
            《墨子》
        </p>
        <p id="text-n" style="text-align: left;">
            &emsp;&emsp;圣人以治天下为事者也，必知乱之所自起，焉能治之；不知乱之所自起，则不能治。譬之如医之攻人之疾者然：必知疾之所自起，焉能攻之；不知疾之所自起，则弗能攻。治乱者何独不然！必知乱之所自起，焉能治之；不知乱之所自起，则弗能治。<br>
            &emsp;&emsp;圣人以治天下为事者也，不可不察乱之所自起。当察乱何自起，起不相爱。臣子之不孝君父，所谓乱也。子自爱，不爱父，故亏父而自利；弟自爱，不爱兄，故亏兄而自利；臣自爱，不爱君，故亏君而自利；此所谓乱也。虽父之不慈子，兄之不慈弟，君之不慈臣，此也天下之所谓乱也。父自爱也，不爱子，故亏子而自利；兄自爱也，不爱弟，故亏弟而自利；君自爱也，不爱臣，故亏臣而自利。是何也？皆起不相爱。虽至天下之为盗贼亦然。盗爱其室，不爱异室，故窃异室以利其室；贼爱其身，不爱人身，故贼人身以利其身。此何也？皆起不相爱。虽至大夫之相乱家，诸侯之相攻国者亦然。大夫各爱其家，不爱异家，故乱异家以利其家；诸侯各爱其国，不爱异国，故攻异国以利其国。天下之乱物，具此而已矣。<br>
            &emsp;&emsp;察此何自起？皆起不相爱。
            若使天下兼相爱，爱人若爱其身，犹有不孝者乎？视父兄与君若其身，恶施不孝？犹有不慈者乎？视弟子与臣若其身，恶施不慈？故不孝不慈亡有。犹有盗贼乎？故视人之室若其室，谁窃？视人身若其身，谁贼？故盗贼亡有。犹有大夫之相乱家，诸侯之相攻国者乎？视人家若其家，谁乱？视人国若其国，谁攻？故大夫之相乱家，诸侯之相攻国者亡有。若使天下兼相爱，国与国不相攻，家与家不相乱，盗贼亡有，君臣父子皆能孝慈，若此则天下治。<br>
            &emsp;&emsp;故圣人以治天下为事者，恶得不禁恶而劝爱！故天下兼相爱则治，交相恶则乱。故子墨子曰：“不可以不劝爱人”者，此也。<br>
        </p>
        <p class="in-box-subtitle" id="text-n">古诗词诵读</p>
        <p id="text-n">
            <b>无衣</b><br>
            《诗经·秦风》<br>
            岂曰无衣？与子同袍。<br>王于兴师，修我戈矛。与子同仇！<br>
            <br>
            岂曰无衣？与子同泽。<br>王于兴师，修我矛戟。与子偕作！<br>
            <br>
            岂曰无衣？与子同裳。<br>王于兴师，修我甲兵。与子偕行！<br>
        </p>
        <p id="text-n">
            <b>春江花月夜</b><br>
            张若虚<br>
            春江潮水连海平，海上明月共潮生。<br>
            滟滟随波千万里，何处春江无月明！<br>
            江流宛转绕芳甸，月照花林皆似霰；<br>
            空里流霜不觉飞，汀上白沙看不见。<br>
            江天一色无纤尘，皎皎空中孤月轮。<br>
            江畔何人初见月？江月何年初照人？<br>
            人生代代无穷已，江月年年望相似。<br>
            不知江月待何人，但见长江送流水。<br>
            白云一片去悠悠，青枫浦上不胜愁。<br>
            谁家今夜扁舟子？何处相思明月楼？<br>
            可怜楼上月裴回，应照离人妆镜台。<br>
            玉户帘中卷不去，捣衣砧上拂还来。<br>
            此时相望不相闻，愿逐月华流照君。<br>
            鸿雁长飞光不度，鱼龙潜跃水成文。<br>
            昨夜闲潭梦落花，可怜春半不还家。<br>
            江水流春去欲尽，江潭落月复西斜。<br>
            斜月沉沉藏海雾，碣石潇湘无限路。<br>
            不知乘月几人归，落月摇情满江树。<br>
        </p>
        <p id="text-n">
            <b>将进酒</b><br>
            李白
        </p>
        <p id="text-n" style="text-align: left;">
            &emsp;&emsp;君不见，黄河之水天上来，奔流到海不复回。
            君不见，高堂明镜悲白发，朝如青丝暮成雪。
            人生得意须尽欢，莫使金樽空对月。
            天生我材必有用，千金散尽还复来。
            烹羊宰牛且为乐，会须一饮三百杯。
            <br>
            &emsp;&emsp;岑夫子，丹丘生，将进酒，杯莫停。
            与君歌一曲，请君为我倾耳听。
            钟鼓馔玉不足贵，但愿长醉不愿醒。
            古来圣贤皆寂寞，惟有饮者留其名。
            陈王昔时宴平乐，斗酒十千恣欢谑。
            主人何为言少钱，径须沽取对君酌。
            五花马，千金裘，呼儿将出换美酒，与尔同销万古愁。<br>
        </p>
        <p id="text-n">
            <b>江城子·乙卯正月二十日夜记梦</b><br>
            苏轼<br>
            十年生死两茫茫，不思量，自难忘。千里孤坟，无处话凄凉。纵使相逢应不识，尘满面，鬓如霜。<br>
            夜来幽梦忽还乡，小轩窗，正梳妆。相顾无言，惟有泪千行。料得年年肠断处，明月夜，短松冈。<br>
        </p>
    </div>

    <p id="text-n"><span class="small-title" id="title-3">选择性必修中册</span>&emsp;<a
            href="https://book.pep.com.cn/1411001125201/">电子课本 <i class="fas fa-arrow-right"></i></a>
    </p>
    <div class="pages-container">
        <p class="in-box-subtitle" id="text-n">9&emsp;屈原列传</p>
        <p id="text-n">
            <b>屈原列传</b><br>
            司马迁
        </p>
        <p id="text-n" style="text-align: left;">
            &emsp;&emsp;屈原者，名平，楚之同姓也。为楚怀王左徒。博闻强志，明于治乱，娴于辞令。入则与王图议国事，以出号令；出则接遇宾客，应对诸侯。王甚任之。<br>
            &emsp;&emsp;上官大夫与之同列，争宠而心害其能。怀王使屈原造为宪令，屈平属草稿未定。上官大夫见而欲夺之，屈平不与，因谗之曰：“王使屈平为令，众莫不知。每一令出，平伐其功，曰以为‘非我莫能为也。’”王怒而疏屈平。<br>
            &emsp;&emsp;屈平疾王听之不聪也，谗谄之蔽明也，邪曲之害公也，方正之不容也，故忧愁幽思而作《离骚》。“离骚”者，犹离忧也。夫天者，人之始也；父母者，人之本也。人穷则反本，故劳苦倦极，未尝不呼天也；疾痛惨怛，未尝不呼父母也。屈平正道直行，竭忠尽智，以事其君，谗人间之，可谓穷矣。信而见疑，忠而被谤，能无怨乎？屈平之作《离骚》，盖自怨生也。《国风》好色而不淫，《小雅》怨诽而不乱。若《离骚》者，可谓兼之矣。上称帝喾，下道齐桓，中述汤、武，以刺世事。明道德之广崇，治乱之条贯，靡不毕见。其文约，其辞微，其志洁，其行廉。其称文小而其指极大，举类迩而见义远。其志洁，故其称物芳；其行廉，故死而不容。自疏濯淖污泥之中，蝉蜕于浊秽，以浮游尘埃之外，不获世之滋垢，皭然泥而不滓者也。推此志也，虽与日月争光可也。<br>
            &emsp;&emsp;屈原既绌。其后秦欲伐齐，齐与楚从亲，惠王患之。乃令张仪佯去秦，厚币委质事楚，曰：“秦甚憎齐，齐与楚从亲，楚诚能绝齐，秦愿献商、於之地六百里。”楚怀王贪而信张仪，遂绝齐，使使如秦受地。张仪诈之曰：“仪与王约六里，不闻六百里。”楚使怒去，归告怀王。怀王怒，大兴师伐秦。秦发兵击之，大破楚师于丹、淅，斩首八万，虏楚将屈匄，遂取楚之汉中地。怀王乃悉发国中兵，以深入击秦，战于蓝田。魏闻之，袭楚至邓。楚兵惧，自秦归。而齐竟怒，不救楚，楚大困。<br>
            &emsp;&emsp;明年，秦割汉中地与楚以和。楚王曰：“不愿得地，愿得张仪而甘心焉。”张仪闻，乃曰：“以一仪而当汉中地，臣请往如楚。”如楚，又因厚币用事者臣靳尚，而设诡辩于怀王之宠姬郑袖。怀王竟听郑袖，复释去张仪。是时屈原既疏，不复在位，使于齐，顾反，谏怀王曰：“何不杀张仪？”怀王悔，追张仪，不及。<br>
            &emsp;&emsp;其后，诸侯共击楚，大破之，杀其将唐眜。<br>
            &emsp;&emsp;时秦昭王与楚婚，欲与怀王会。怀王欲行，屈平曰：“秦，虎狼之国，不可信，不如毋行。”怀王稚子子兰劝王行：“奈何绝秦欢！”怀王卒行。入武关，秦伏兵绝其后，因留怀王，以求割地。怀王怒，不听。亡走赵，赵不内。复之秦，竟死于秦而归葬。<br>
            &emsp;&emsp;长子顷襄王立，以其弟子兰为令尹。楚人既咎子兰以劝怀王入秦而不反也。屈平既嫉之，虽放流，眷顾楚国，系心怀王，不忘欲反。冀幸君之一悟，俗之一改也。其存君兴国，而欲反复之，一篇之中，三致志焉。然终无可奈何，故不可以反。卒以此见怀王之终不悟也。人君无愚智贤不肖，莫不欲求忠以自为，举贤以自佐。然亡国破家相随属，而圣君治国累世而不见者，其所谓忠者不忠，而所谓贤者不贤也。怀王以不知忠臣之分，故内惑于郑袖，外欺于张仪，疏屈平而信上官大夫、令尹子兰，兵挫地削，亡其六郡，身客死于秦，为天下笑，此不知人之祸也。……<br>
            &emsp;&emsp;令尹子兰闻之，大怒。卒使上官大夫短屈原于顷襄王。顷襄王怒而迁之。<br>
            &emsp;&emsp;屈原至于江滨，被发行吟泽畔，颜色憔悴，形容枯槁。渔父见而问之曰：“子非三闾大夫欤？何故而至此？”屈原曰：“举世皆浊而我独清，众人皆醉而我独醒，是以见放。”渔父曰：“夫圣人者，不凝滞于物，而能与世推移。举世混浊，何不随其流而扬其波？众人皆醉，何不哺其糟而啜其醨？何故怀瑾握瑜，而自令见放为？”屈原曰：“吾闻之，新沐者必弹冠，新浴者必振衣。人又谁能以身之察察，受物之汶汶者乎？宁赴常流而葬乎江鱼腹中耳。又安能以皓皓之白，而蒙世之温蠖乎？”乃作《怀沙》之赋。于是怀石，遂自投汨罗以死。<br>
            &emsp;&emsp;屈原既死之后，楚有宋玉、唐勒、景差之徒者，皆好辞而以赋见称。然皆祖屈原之从容辞令，终莫敢直谏。其后楚日以削，数十年竟为秦所灭。自屈原沉汨罗后百有馀年，汉有贾生，为长沙王太傅。过湘水，投书以吊屈原。<br>
            &emsp;&emsp;太史公曰：“余读《离骚》、《天问》、《招魂》、《哀郢》，悲其志。适长沙，过屈原所自沉渊，未尝不垂涕，想见其为人。及见贾生吊之，又怪屈原以彼其材游诸侯，何国不容，而自令若是！读《鵩鸟赋》，同死生，轻去就，又爽然自失矣。”<br>
        </p>
        <p class="in-box-subtitle" id="text-n">10&emsp;苏武传</p>
        <p id="text-n">
            <b>苏武传</b><br>
            班固
        </p>
        <p id="text-n" style="text-align: left;">
            &emsp;&emsp;
            武，字子卿，少以父任，兄弟并为郎。稍迁至栘中厩监。时汉连伐胡，数通使相窥观。匈奴留汉使郭吉、路充国等，前后十余辈。匈奴使来，汉亦留之以相当。天汉元年，且鞮侯单于初立，恐汉袭之，乃曰：“汉天子我丈人行也。”尽归汉使路充国等。武帝嘉其义，乃遣武以中郎将使持节送匈奴使留在汉者，因厚赂单于，答其善意。武与副中郎将张胜及假吏常惠等募士斥候百余人俱，既至匈奴，置币遗单于；单于益骄，非汉所望也。
            <br>
            &emsp;&emsp;方欲发使送武等，会缑王与长水虞常等谋反匈奴中。缑王者，昆邪王姊子也，与昆邪王俱降汉，后随浞野侯没胡中。及卫律所将降者，阴相与谋劫单于母阏氏归汉。会武等至匈奴，虞常在汉时，素与副张胜相知，私候胜曰：“闻汉天子甚怨卫律，常能为汉伏弩射杀之，吾母与弟在汉，幸蒙其赏赐。”张胜许之，以货物与常。
            <br>
            &emsp;&emsp;
            后月余，单于出猎，独阏氏子弟在。虞常等七十余人欲发，其一人夜亡，告之。单于子弟发兵与战。缑王等皆死，虞常生得。单于使卫律治其事，张胜闻之，恐前语发，以状语武。武曰：“事如此，此必及我，见犯乃死，重负国！”欲自杀，胜惠共止之。虞常果引张胜。单于怒，召诸贵人议，欲杀汉使者。左伊秩訾曰：“即谋单于，何以复加？宜皆降之。”
            <br>
            &emsp;&emsp;
            单于使卫律召武受辞。武谓惠等：“屈节辱命，虽生何面目以归汉！”引佩刀自刺。卫律惊，自抱持武，驰召医。凿地为坎，置煴火，覆武其上，蹈其背以出血。武气绝，半日复息。惠等哭，舆归营。单于壮其节，朝夕遣人候问武，而收系张胜。
            <br>
            &emsp;&emsp;
            武益愈，单于使使晓武，会论虞常，欲因此时降武。剑斩虞常已，律曰：“汉使张胜谋杀单于近臣，当死。单于募降者赦罪。”举剑欲击之，胜请降。律谓武曰：“副有罪，当相坐。”武曰：“本无谋，又非亲属，何谓相坐？”复举剑拟之，武不动。律曰：“苏君，律前负汉归匈奴，幸蒙大恩，赐号称王。拥众数万，马畜弥山，富贵如此！苏君今日降，明日复然。空以身膏草野，谁复知之！”武不应。律曰：“君因我降，与君为兄弟；今不听吾计，后虽复欲见我，尚可得乎？”武骂律曰：“女为人臣子，不顾恩义，畔主背亲，为降虏于蛮夷，何以汝为见？且单于信女，使决人死生，不平心持正，反欲斗两主，观祸败。若知我不降明，欲令两国相攻，匈奴之祸，从我始矣。”
            <br>
            &emsp;&emsp;
            律知武终不可胁，白单于。单于愈益欲降之。乃幽武置大窖中，绝不饮食。天雨雪，武卧啮雪，与旃毛并咽之，数日不死。匈奴以为神。乃徙武北海上无人处，使牧羝，羝乳乃得归。别其官属常惠等各置他所。武既至海上，廪食不至，掘野鼠去屮实而食之。仗汉节牧羊，卧起操持，节旄尽落。积五六年，单于弟於靬王弋射海上。武能网纺缴，檠弓弩，於靬王爱之，给其衣食。三岁余，王病，赐武马畜、服匿、穹庐。王死后，人众徙去。其冬，丁令盗武牛羊，武复穷厄。
            <br>
            &emsp;&emsp;
            初，武与李陵俱为侍中。武使匈奴，明年，陵降，不敢求武。久之，单于使陵至海上，为武置酒设乐。因谓武曰：“单于闻陵与子卿素厚，故使陵来说足下，虚心欲相待。终不得归汉，空自苦亡人之地，信义安所见乎？前长君为奉车，从至雍棫阳宫，扶辇下除，触柱折辕，劾大不敬，伏剑自刎，赐钱二百万以葬。孺卿从祠河东后土，宦骑与黄门驸马争船，推堕驸马河中溺死，宦骑亡。诏使孺卿逐捕，不得，惶恐饮药而死。来时太夫人已不幸，陵送葬至阳陵。子卿妇年少，闻已更嫁矣。独有女弟二人，两女一男，今复十余年，存亡不可知。人生如朝露，何久自苦如此！陵始降时，忽忽如狂，自痛负汉，加以老母系保宫。子卿不欲降，何以过陵？且陛下春秋高，法令亡常，大臣亡罪夷灭者数十家，安危不可知，子卿尚复谁为乎？愿听陵计，勿复有云！”武曰：“武父子亡功德，皆为陛下所成就，位列将，爵通侯，兄弟亲近，常愿肝脑涂地。今得杀身自效，虽蒙斧钺汤镬，诚甘乐之。臣事君，犹子事父也，子为父死，亡所恨，愿无复再言！”
            <br>
            &emsp;&emsp;
            陵与武饮数日，复曰：“子卿壹听陵言！”武曰：“自分已死久矣！王必欲降武，请毕今日之驩，效死于前！”陵见其至诚，喟然叹曰：“嗟呼，义士！陵与卫律之罪上通于天！”因泣下霑衿，与武决去。
            <br>
            &emsp;&emsp;
            昭帝即位，数年，匈奴与汉和亲。汉求武等，匈奴诡言武死。后汉使复至匈奴，常惠请其守者与俱，得夜见汉使，具自陈道。教使者谓单于，言天子射上林中，得雁，足有系帛书，言武等在某泽中。使者大喜，如惠语以让单于。单于视左右而惊，谢汉使曰：“武等实在。”
            <br>
            &emsp;&emsp;
            单于召会武官属，前以降及物故，凡随武还者九人。武以始元六年春至京师。武留匈奴凡十九岁，始以强壮出，及还，须发尽白。<br>
        </p>
        <p class="in-box-subtitle" id="text-n">11</p>
        <p id="text-n">
            <b>过秦论</b><br>
            贾谊
        </p>
        <p id="text-n" style="text-align: left;">
            &emsp;&emsp;
            秦孝公据崤函之固，拥雍州之地，君臣固守以窥周室，有席卷天下，包举宇内，囊括四海之意，并吞八荒之心。当是时也，商君佐之，内立法度，务耕织，修守战之具，外连衡而斗诸侯。于是秦人拱手而取西河之外。
            <br>
            &emsp;&emsp;
            孝公既没，惠文、武、昭襄蒙故业，因遗策，南取汉中，西举巴、蜀，东割膏腴之地，北收要害之郡。诸侯恐惧，会盟而谋弱秦，不爱珍器重宝肥饶之地，以致天下之士，合从缔交，相与为一。当此之时，齐有孟尝，赵有平原，楚有春申，魏有信陵。此四君者，皆明智而忠信，宽厚而爱人，尊贤而重士，约从离衡，兼韩、魏、燕、楚、齐、赵、宋、卫、中山之众。于是六国之士，有宁越、徐尚、苏秦、杜赫之属为之谋，齐明、周最、陈轸、召滑、楼缓、翟景、苏厉、乐毅之徒通其意，吴起、孙膑、带佗、倪良、王廖、田忌、廉颇、赵奢之伦制其兵。尝以十倍之地，百万之众，叩关而攻秦。秦人开关延敌，九国之师，逡巡而不敢进。秦无亡矢遗镞之费，而天下诸侯已困矣。于是从散约败，争割地而赂秦。秦有余力而制其弊，追亡逐北，伏尸百万，流血漂橹；因利乘便，宰割天下，分裂山河。强国请服，弱国入朝。延及孝文王、庄襄王，享国之日浅，国家无事。
            <br>
            &emsp;&emsp;
            及至始皇，奋六世之余烈，振长策而御宇内，吞二周而亡诸侯，履至尊而制六合，执敲扑而鞭笞天下，威振四海。南取百越之地，以为桂林、象郡；百越之君，俯首系颈，委命下吏。乃使蒙恬北筑长城而守藩篱，却匈奴七百余里；胡人不敢南下而牧马，士不敢弯弓而报怨。于是废先王之道，焚百家之言，以愚黔首；隳名城，杀豪杰；收天下之兵，聚之咸阳，销锋镝，铸以为金人十二，以弱天下之民。然后践华为城，因河为池，据亿丈之城，临不测之渊，以为固。良将劲弩守要害之处，信臣精卒陈利兵而谁何。天下已定，始皇之心，自以为关中之固，金城千里，子孙帝王万世之业也。
            <br>
            &emsp;&emsp;
            始皇既没，余威震于殊俗。然陈涉瓮牖绳枢之子，氓隶之人，而迁徙之徒也；才能不及中人，非有仲尼，墨翟之贤，陶朱、猗顿之富；蹑足行伍之间，而倔起阡陌之中，率疲弊之卒，将数百之众，转而攻秦；斩木为兵，揭竿为旗，天下云集响应，赢粮而景从。山东豪俊遂并起而亡秦族矣。
            <br>
            &emsp;&emsp;
            且夫天下非小弱也，雍州之地，崤函之固，自若也。陈涉之位，非尊于齐、楚、燕、赵、韩、魏、宋、卫、中山之君也；锄櫌棘矜，非铦于钩戟长铩也；谪戍之众，非抗于九国之师也；深谋远虑，行军用兵之道，非及向时之士也。然而成败异变，功业相反，何也？试使山东之国与陈涉度长絜大，比权量力，则不可同年而语矣。然秦以区区之地，致万乘之势，序八州而朝同列，百有余年矣；然后以六合为家，崤函为宫；一夫作难而七庙隳，身死人手，为天下笑者，何也？仁义不施而攻守之势异也。<br>
        </p>
        <p id="text-n">
            <b>五代史伶官传序</b><br>
            欧阳修
        </p>
        <p id="text-n" style="text-align: left;">
            &emsp;&emsp;呜呼！盛衰之理，虽曰天命，岂非人事哉！原庄宗之所以得天下，与其所以失之者，可以知之矣。<br>
            &emsp;&emsp;世言晋王之将终也，以三矢赐庄宗而告之曰：“梁，吾仇也；燕王，吾所立；契丹与吾约为兄弟；而皆背晋以归梁。此三者，吾遗恨也。与尔三矢，尔其无忘乃父之志！”庄宗受而藏之于庙。其后用兵，则遣从事以一少牢告庙，请其矢，盛以锦囊，负而前驱，及凯旋而纳之。<br>
            &emsp;&emsp;方其系燕父子以组，函梁君臣之首，入于太庙，还矢先王，而告以成功，其意气之盛，可谓壮哉！及仇雠已灭，天下已定，一夫夜呼，乱者四应，仓皇东出，未及见贼而士卒离散，君臣相顾，不知所归。至于誓天断发，泣下沾襟，何其衰也！岂得之难而失之易欤？抑本其成败之迹，而皆自于人欤？《书》曰：“满招损，谦得益。”忧劳可以兴国，逸豫可以亡身，自然之理也。<br>
            &emsp;&emsp;故方其盛也，举天下之豪杰，莫能与之争；及其衰也，数十伶人困之，而身死国灭，为天下笑。夫祸患常积于忽微，而智勇多困于所溺，岂独伶人也哉？<br>
        </p>
        <p class="in-box-subtitle" id="text-n">古诗词诵读</p>
        <p id="text-n">
            <b>燕歌行</b> 并序<br>
            高适<br>
            <span style="font-size: smaller;">
                开元二十六年，客有从元戎出塞而还者，作《燕歌行》以示，适感征戍之事，因而和焉。
            </span><br>
            汉家烟尘在东北，汉将辞家破残贼。<br>
            男儿本自重横行，天子非常赐颜色。<br>
            摐金伐鼓下榆关，旌旆逶迤碣石间。<br>
            校尉羽书飞瀚海，单于猎火照狼山。<br>
            山川萧条极边土，胡骑凭陵杂风雨。<br>
            战士军前半死生，美人帐下犹歌舞。<br>
            大漠穷秋塞草腓，孤城落日斗兵稀。<br>
            身当恩遇常轻敌，力尽关山未解围。<br>
            铁衣远戍辛勤久，玉箸应啼别离后。<br>
            少妇城南欲断肠，征人蓟北空回首。<br>
            边庭飘飖那可度，绝域苍茫无所有。<br>
            杀气三时作阵云，寒声一夜传刁斗。<br>
            相看白刃血纷纷，死节从来岂顾勋。<br>
            君不见沙场征战苦，至今犹忆李将军。<br>
        </p>
        <p id="text-n">
            <b>李凭箜篌引</b><br>
            李贺<br>
            吴丝蜀桐张高秋，空山凝云颓不流。<br>
            江娥啼竹素女愁，李凭中国弹箜篌。<br>
            昆山玉碎凤凰叫，芙蓉泣露香兰笑。<br>
            十二门前融冷光，二十三丝动紫皇。<br>
            女娲炼石补天处，石破天惊逗秋雨。<br>
            梦入神山教神妪，老鱼跳波瘦蛟舞。<br>
            吴质不眠倚桂树，露脚斜飞湿寒兔。<br>
        </p>
        <p id="text-n">
            <b>锦瑟</b><br>
            李商隐<br>
            锦瑟无端五十弦，一弦一柱思华年。<br>
            庄生晓梦迷蝴蝶，望帝春心托杜鹃。<br>
            沧海月明珠有泪，蓝田日暖玉生烟。<br>
            此情可待成追忆？只是当时已惘然。<br>
        </p>
        <p id="text-n">
            <b>书愤</b><br>
            陆游<br>
            早岁那知世事艰，中原北望气如山。<br>
            楼船夜雪瓜洲渡，铁马秋风大散关。<br>
            塞上长城空自许，镜中衰鬓已先斑。<br>
            出师一表真名世，千载谁堪伯仲间。<br>
        </p>
    </div>

    <p id="text-n"><span class="small-title" id="title-4">选择性必修下册</span>&emsp;<a
            href="https://book.pep.com.cn/1411001126201/">电子课本 <i class="fas fa-arrow-right"></i></a>
    </p>
    <div class="pages-container">
        <p class="in-box-subtitle" id="text-n">1</p>
        <p id="text-n">
            <b>氓</b><br>
            《诗经·卫风》<br>
            氓之蚩蚩，抱布贸丝。匪来贸丝，来即我谋。送子涉淇，至于顿丘。匪我愆期，子无良媒。将子无怒，秋以为期。<br>
            乘彼垝垣，以望复关。不见复关，泣涕涟涟。既见复关，载笑载言。尔卜尔筮，体无咎言。以尔车来，以我贿迁。<br>
            桑之未落，其叶沃若。于嗟鸠兮，无食桑葚！于嗟女兮，无与士耽！士之耽兮，犹可说也。女之耽兮，不可说也！<br>
            桑之落矣，其黄而陨。自我徂尔，三岁食贫。淇水汤汤，渐车帷裳。女也不爽，士贰其行。士也罔极，二三其德。<br>
            三岁为妇，靡室劳矣。夙兴夜寐，靡有朝矣。言既遂矣，至于暴矣。兄弟不知，咥其笑矣。静言思之，躬自悼矣。<br>
            及尔偕老，老使我怨。淇则有岸，隰则有泮。总角之宴，言笑晏晏，信誓旦旦，不思其反。反是不思，亦已焉哉！<br>
        </p>
        <p id="text-n">
            <b>离骚（节选）</b><br>
            屈原
        </p>
        <p id="text-n" style="text-align: left;">
            &emsp;&emsp;帝高阳之苗裔兮，朕皇考曰伯庸。

            摄提贞于孟陬兮，惟庚寅吾以降。

            皇览揆余初度兮，肇锡余以嘉名。

            名余曰正则兮，字余曰灵均。

            纷吾既有此内美兮，又重之以修能。

            扈江离与辟芷兮，纫秋兰以为佩。

            汩余若将不及兮，恐年岁之不吾与。

            朝搴阰之木兰兮，夕揽洲之宿莽。

            日月忽其不淹兮，春与秋其代序。

            惟草木之零落兮，恐美人之迟暮。

            不抚壮而弃秽兮，何不改乎此度？

            乘骐骥以驰骋兮，来吾道夫先路！<br>
            &emsp;&emsp;长太息以掩涕兮，哀民生之多艰。

            余虽好修姱以鞿羁兮，謇朝谇而夕替。

            既替余以蕙纕兮，又申之以揽茝。

            亦余心之所善兮，虽九死其犹未悔。

            怨灵修之浩荡兮，终不察夫民心。

            众女嫉余之蛾眉兮，谣诼谓余以善淫。

            固时俗之工巧兮，偭规矩而改错。

            背绳墨以追曲兮，竞周容以为度。

            忳郁邑余侘傺兮，吾独穷困乎此时也。

            宁溘死以流亡兮，余不忍为此态也。

            鸷鸟之不群兮，自前世而固然。

            何方圜之能周兮，夫孰异道而相安？

            屈心而抑志兮，忍尤而攘诟。

            伏清白以死直兮，固前圣之所厚。<br>
            &emsp;&emsp;悔相道之不察兮，延伫乎吾将反。

            回朕车以复路兮，及行迷之未远。

            步余马于兰皋兮，驰椒丘且焉止息。

            进不入以离尤兮，退将复修吾初服。

            制芰荷以为衣兮，集芙蓉以为裳。

            不吾知其亦已兮，苟余情其信芳。

            高余冠之岌岌兮，长余佩之陆离。

            芳与泽其杂糅兮，唯昭质其犹未亏。

            忽反顾以游目兮，将往观乎四荒。

            佩缤纷其繁饰兮，芳菲菲其弥章。

            民生各有所乐兮，余独好修以为常。

            虽体解吾犹未变兮，岂余心之可惩？<br>
        </p>
        <p class="in-box-subtitle" id="text-n">2&emsp;孔雀东南飞 <span style="font-size: smaller;">并序</span></p>
        <p id="text-n">
            <b>孔雀东南飞</b> 并序
        </p>
        <p id="text-n" style="text-align: left;">
            <span style="font-size: smaller;">
                &emsp;&emsp;汉末建安中，庐江府小吏焦仲卿妻刘氏，为仲卿母所遣，自誓不嫁。其家逼之，乃投水而死。仲卿闻之，亦自缢于庭树。时人伤之，为诗云尔。
            </span><br>
            &emsp;&emsp;孔雀东南飞，五里一徘徊。
            <br>
            &emsp;&emsp;
            “十三能织素，十四学裁衣，十五弹箜篌，十六诵诗书。十七为君妇，心中常苦悲。君既为府吏，守节情不移，贱妾留空房，相见常日稀。鸡鸣入机织，夜夜不得息。三日断五匹，大人故嫌迟。非为织作迟，君家妇难为！妾不堪驱使，徒留无所施，便可白公姥，及时相遣归。”
            <br>
            &emsp;&emsp;
            府吏得闻之，堂上启阿母：“儿已薄禄相，幸复得此妇，结发同枕席，黄泉共为友。共事二三年，始尔未为久，女行无偏斜，何意致不厚？”
            <br>
            &emsp;&emsp;
            阿母谓府吏：“何乃太区区！此妇无礼节，举动自专由。吾意久怀忿，汝岂得自由！东家有贤女，自名秦罗敷，可怜体无比，阿母为汝求。便可速遣之，遣去慎莫留！”
            <br>
            &emsp;&emsp;
            府吏长跪告：“伏惟启阿母，今若遣此妇，终老不复取！”
            <br>
            &emsp;&emsp;
            阿母得闻之，槌床便大怒：“小子无所畏，何敢助妇语！吾已失恩义，会不相从许！”
            <br>
            &emsp;&emsp;
            府吏默无声，再拜还入户，举言谓新妇，哽咽不能语：“我自不驱卿，逼迫有阿母。卿但暂还家，吾今且报府。不久当归还，还必相迎取。以此下心意，慎勿违吾语。”
            <br>
            &emsp;&emsp;
            新妇谓府吏：“勿复重纷纭。往昔初阳岁，谢家来贵门。奉事循公姥，进止敢自专？昼夜勤作息，伶俜萦苦辛。谓言无罪过，供养卒大恩；仍更被驱遣，何言复来还！妾有绣腰襦，葳蕤自生光；红罗复斗帐，四角垂香囊；箱帘六七十，绿碧青丝绳，物物各自异，种种在其中。人贱物亦鄙，不足迎后人，留待作遗施，于今无会因。时时为安慰，久久莫相忘！”
            <br>
            &emsp;&emsp;
            鸡鸣外欲曙，新妇起严妆。著我绣夹裙，事事四五通。足下蹑丝履，头上玳瑁光。腰若流纨素，耳著明月珰。指如削葱根，口如含朱丹。纤纤作细步，精妙世无双。
            <br>
            &emsp;&emsp;
            上堂拜阿母，阿母怒不止。“昔作女儿时，生小出野里，本自无教训，兼愧贵家子。受母钱帛多，不堪母驱使。今日还家去，念母劳家里。”却与小姑别，泪落连珠子。“新妇初来时，小姑始扶床；今日被驱遣，小姑如我长。勤心养公姥，好自相扶将。初七及下九，嬉戏莫相忘。”出门登车去，涕落百余行。
            <br>
            &emsp;&emsp;
            府吏马在前，新妇车在后，隐隐何甸甸，俱会大道口。下马入车中，低头共耳语：“誓不相隔卿，且暂还家去；吾今且赴府，不久当还归，誓天不相负！”
            <br>
            &emsp;&emsp;
            新妇谓府吏：“感君区区怀！君既若见录，不久望君来。君当作磐石，妾当作蒲苇，蒲苇纫如丝，磐石无转移。我有亲父兄，性行暴如雷，恐不任我意，逆以煎我怀。”举手长劳劳，二情同依依。
            <br>
            &emsp;&emsp;
            入门上家堂，进退无颜仪。阿母大拊掌，不图子自归：“十三教汝织，十四能裁衣，十五弹箜篌，十六知礼仪，十七遣汝嫁，谓言无誓违。汝今何罪过，不迎而自归？”兰芝惭阿母：“儿实无罪过。”阿母大悲摧。
            <br>
            &emsp;&emsp;
            还家十余日，县令遣媒来。云有第三郎，窈窕世无双，年始十八九，便言多令才。
            <br>
            &emsp;&emsp;
            阿母谓阿女：“汝可去应之。”
            <br>
            &emsp;&emsp;
            阿女含泪答：“兰芝初还时，府吏见丁宁，结誓不别离。今日违情义，恐此事非奇。自可断来信，徐徐更谓之。”
            <br>
            &emsp;&emsp;
            阿母白媒人：“贫贱有此女，始适还家门。不堪吏人妇，岂合令郎君？幸可广问讯，不得便相许。”媒人去数日，寻遣丞请还，说有兰家女，承籍有宦官。云有第五郎，娇逸未有婚。遣丞为媒人，主簿通语言。直说太守家，有此令郎君，既欲结大义，故遣来贵门。
            <br>
            &emsp;&emsp;
            阿母谢媒人：“女子先有誓，老姥岂敢言！”
            <br>
            &emsp;&emsp;
            阿兄得闻之，怅然心中烦，举言谓阿妹：“作计何不量！先嫁得府吏，后嫁得郎君。否泰如天地，足以荣汝身。不嫁义郎体，其往欲何云？”
            <br>
            &emsp;&emsp;
            兰芝仰头答：“理实如兄言。谢家事夫婿，中道还兄门。处分适兄意，那得自任专！虽与府吏要，渠会永无缘。登即相许和，便可作婚姻。”
            <br>
            &emsp;&emsp;
            媒人下床去。诺诺复尔尔。还部白府君：“下官奉使命，言谈大有缘。”府君得闻之，心中大欢喜。视历复开书，便利此月内，六合正相应。良吉三十日，今已二十七，卿可去成婚。交语速装束，络绎如浮云。青雀白鹄舫，四角龙子幡。婀娜随风转。金车玉作轮。踯躅青骢马，流苏金镂鞍。赍钱三百万，皆用青丝穿。杂彩三百匹，交广市鲑珍。从人四五百，郁郁登郡门。
            <br>
            &emsp;&emsp;
            阿母谓阿女：“适得府君书，明日来迎汝。何不作衣裳？莫令事不举！”
            <br>
            &emsp;&emsp;
            阿女默无声，手巾掩口啼，泪落便如泻。移我琉璃榻，出置前窗下。左手持刀尺，右手执绫罗。朝成绣夹裙，晚成单罗衫。晻晻日欲暝，愁思出门啼。
            <br>
            &emsp;&emsp;
            府吏闻此变，因求假暂归。未至二三里，摧藏马悲哀。新妇识马声，蹑履相逢迎。怅然遥相望，知是故人来。举手拍马鞍，嗟叹使心伤：“自君别我后，人事不可量。果不如先愿，又非君所详。我有亲父母，逼迫兼弟兄，以我应他人，君还何所望！”
            <br>
            &emsp;&emsp;
            府吏谓新妇：“贺卿得高迁！磐石方且厚，可以卒千年；蒲苇一时纫，便作旦夕间。卿当日胜贵，吾独向黄泉！”
            <br>
            &emsp;&emsp;
            新妇谓府吏：“何意出此言！同是被逼迫，君尔妾亦然。黄泉下相见，勿违今日言！”执手分道去，各各还家门。生人作死别，恨恨那可论？念与世间辞，千万不复全！
            <br>
            &emsp;&emsp;
            府吏还家去，上堂拜阿母：“今日大风寒，寒风摧树木，严霜结庭兰。儿今日冥冥，令母在后单。故作不良计，勿复怨鬼神！命如南山石，四体康且直！”
            <br>
            &emsp;&emsp;
            阿母得闻之，零泪应声落：“汝是大家子，仕宦于台阁，慎勿为妇死，贵贱情何薄！东家有贤女，窈窕艳城郭，阿母为汝求，便复在旦夕。”
            <br>
            &emsp;&emsp;
            府吏再拜还，长叹空房中，作计乃尔立。转头向户里，渐见愁煎迫。
            <br>
            &emsp;&emsp;
            其日牛马嘶，新妇入青庐。奄奄黄昏后，寂寂人定初。我命绝今日，魂去尸长留！揽裙脱丝履，举身赴清池。
            <br>
            &emsp;&emsp;
            府吏闻此事，心知长别离。徘徊庭树下，自挂东南枝。
            <br>
            &emsp;&emsp;
            两家求合葬，合葬华山傍。东西植松柏，左右种梧桐。枝枝相覆盖，叶叶相交通。中有双飞鸟，自名为鸳鸯，仰头相向鸣，夜夜达五更。行人驻足听，寡妇起彷徨。多谢后世人，戒之慎勿忘！<br>
        </p>
        <p class="in-box-subtitle" id="text-n">3</p>
        <p id="text-n">
            <b>蜀道难</b><br>
            李白
        </p>
        <p id="text-n" style="text-align: left;">
            &emsp;&emsp;噫吁嚱，危乎高哉！蜀道之难，难于上青天！蚕丛及鱼凫，开国何茫然！尔来四万八千岁，不与秦塞通人烟。西当太白有鸟道，可以横绝峨眉巅。地崩山摧壮士死，然后天梯石栈相钩连。上有六龙回日之高标，下有冲波逆折之回川。黄鹤之飞尚不得过，猿猱欲度愁攀援。青泥何盘盘，百步九折萦岩峦。扪参历井仰胁息，以手抚膺坐长叹。<br>
            &emsp;&emsp;问君西游何时还？畏途巉岩不可攀。但见悲鸟号古木，雄飞雌从绕林间。又闻子规啼夜月，愁空山。蜀道之难，难于上青天，使人听此凋朱颜！连峰去天不盈尺，枯松倒挂倚绝壁。飞湍瀑流争喧豗，砯崖转石万壑雷。其险也如此，嗟尔远道之人胡为乎来哉！<br>
            &emsp;&emsp;剑阁峥嵘而崔嵬，一夫当关，万夫莫开。所守或匪亲，化为狼与豺。朝避猛虎，夕避长蛇；磨牙吮血，杀人如麻。锦城虽云乐，不如早还家。蜀道之难，难于上青天，侧身西望长咨嗟！<br>
        </p>
        <p id="text-n">
            <b>蜀相</b><br>
            杜甫<br>
            丞相祠堂何处寻，锦官城外柏森森。<br>
            映阶碧草自春色，隔叶黄鹂空好音。<br>
            三顾频烦天下计，两朝开济老臣心。<br>
            出师未捷身先死，长使英雄泪满襟。<br>
        </p>
        <p class="in-box-subtitle" id="text-n">4</p>
        <p id="text-n">
            <b>望海潮</b><br>
            柳永<br>
            东南形胜，三吴都会，钱塘自古繁华。
            烟柳画桥，风帘翠幕，参差十万人家。
            云树绕堤沙，怒涛卷霜雪，天堑无涯。
            市列珠玑，户盈罗绮，竞豪奢。
            <br>
            重湖叠巘清嘉，有三秋桂子，十里荷花。
            羌管弄晴，菱歌泛夜，嬉嬉钓叟莲娃。
            千骑拥高牙，乘醉听箫鼓，吟赏烟霞。
            异日图将好景，归去凤池夸。<br>
        </p>
        <p id="text-n">
            <b>扬州慢</b><br>
            姜夔<br>
            <span
                style="font-size: smaller;">淳熙丙申至日，予过维扬。夜雪初霁，荠麦弥望。入其城，则四顾萧条，寒水自碧，暮色渐起，戍角悲吟。予怀怆然，感慨今昔，因自度此曲。千岩老人以为有“黍离”之悲也。</span><br>
            淮左名都，竹西佳处，解鞍少驻初程。过春风十里。尽荠麦青青。自胡马窥江去后，废池乔木，犹厌言兵。渐黄昏，清角吹寒。都在空城。<br>
            杜郎俊赏，算而今、重到须惊。纵豆蔻词工，青楼梦好，难赋深情。二十四桥仍在，波心荡、冷月无声。念桥边红药，年年知为谁生。<br>
        </p>
        <p class="in-box-subtitle" id="text-n">9</p>
        <p id="text-n">
            <b>陈情表</b><br>
            李密
        </p>
        <p id="text-n" style="text-align: left;">
            &emsp;&emsp;臣密言：臣以险衅，夙遭闵凶。生孩六月，慈父见背；行年四岁，舅夺母志。祖母刘愍臣孤弱，躬亲抚养。臣少多疾病，九岁不行，零丁孤苦，至于成立。既无伯叔，终鲜兄弟，门衰祚薄，晚有儿息。外无期功强近之亲，内无应门五尺之僮，茕茕孑立，形影相吊。而刘夙婴疾病，常在床蓐，臣侍汤药，未曾废离。<br>
            &emsp;&emsp;逮奉圣朝，沐浴清化。前太守臣逵察臣孝廉，后刺史臣荣举臣秀才。臣以供养无主，辞不赴命。诏书特下，拜臣郎中，寻蒙国恩，除臣洗马。猥以微贱，当侍东宫，非臣陨首所能上报。臣具以表闻，辞不就职。诏书切峻，责臣逋慢。郡县逼迫，催臣上道；州司临门，急于星火。臣欲奉诏奔驰，则刘病日笃；欲苟顺私情，则告诉不许：臣之进退，实为狼狈。<br>
            &emsp;&emsp;伏惟圣朝以孝治天下，凡在故老，犹蒙矜育，况臣孤苦，特为尤甚。且臣少仕伪朝，历职郎署，本图宦达，不矜名节。今臣亡国贱俘，至微至陋，过蒙拔擢，宠命优渥，岂敢盘桓，有所希冀。但以刘日薄西山，气息奄奄，人命危浅，朝不虑夕。臣无祖母，无以至今日；祖母无臣，无以终余年。母、孙二人，更相为命，是以区区不能废远。<br>
            &emsp;&emsp;臣密今年四十有四，祖母今年九十有六，是臣尽节于陛下之日长，报养刘之日短也。乌鸟私情，愿乞终养。臣之辛苦，非独蜀之人士及二州牧伯所见明知，皇天后土实所共鉴。愿陛下矜悯愚诚，听臣微志，庶刘侥幸，保卒余年。臣生当陨首，死当结草。臣不胜犬马怖惧之情，谨拜表以闻。<br>
        </p>
        <p id="text-n">
            <b>项脊轩志</b><br>
            归有光
        </p>
        <p id="text-n" style="text-align: left;">
            &emsp;&emsp;项脊轩，旧南阁子也。室仅方丈，可容一人居。百年老屋，尘泥渗漉，雨泽下注；每移案，顾视，无可置者。又北向，不能得日，日过午已昏。余稍为修葺，使不上漏。前辟四窗，垣墙周庭，以当南日，日影反照，室始洞然。又杂植兰桂竹木于庭，旧时栏楯，亦遂增胜。借书满架，偃仰啸歌，冥然兀坐，万籁有声；而庭堦寂寂，小鸟时来啄食，人至不去。三五之夜，明月半墙，桂影斑驳，风移影动，珊珊可爱。<br>
            &emsp;&emsp;然余居于此，多可喜，亦多可悲。先是庭中通南北为一。迨诸父异爨，内外多置小门墙，往往而是。东犬西吠，客逾庖而宴，鸡栖于厅。庭中始为篱，已为墙，凡再变矣。家有老妪，尝居于此。妪，先大母婢也，乳二世，先妣抚之甚厚。室西连于中闺，先妣尝一至。妪每谓余曰：”某所，而母立于兹。”妪又曰：”汝姊在吾怀，呱呱而泣；娘以指叩门扉曰：‘儿寒乎？欲食乎？’吾从板外相为应答。”语未毕，余泣，妪亦泣。余自束发，读书轩中，一日，大母过余曰：”吾儿，久不见若影，何竟日默默在此，大类女郎也？”比去，以手阖门，自语曰：”吾家读书久不效，儿之成，则可待乎！”顷之，持一象笏至，曰：”此吾祖太常公宣德间执此以朝，他日汝当用之！”瞻顾遗迹，如在昨日，令人长号不自禁。<br>
            &emsp;&emsp;轩东，故尝为厨，人往，从轩前过。余扃牖而居，久之，能以足音辨人。轩凡四遭火，得不焚，殆有神护者。<br>
            &emsp;&emsp;余既为此志，后五年，吾妻来归，时至轩中，从余问古事，或凭几学书。吾妻归宁，述诸小妹语曰：”闻姊家有阁子，且何谓阁子也？”其后六年，吾妻死，室坏不修。其后二年，余久卧病无聊，乃使人复葺南阁子，其制稍异于前。然自后余多在外，不常居。<br>
            &emsp;&emsp;庭有枇杷树，吾妻死之年所手植也，今已亭亭如盖矣。<br>
        </p>
        <p class="in-box-subtitle" id="text-n">10</p>
        <p id="text-n">
            <b>兰亭集序</b><br>
            王羲之
        </p>
        <p id="text-n" style="text-align: left;">
            &emsp;&emsp;永和九年，岁在癸丑，暮春之初，会于会稽山阴之兰亭，修禊事也。群贤毕至，少长咸集。此地有崇山峻岭，茂林修竹，又有清流激湍，映带左右，引以为流觞曲水，列坐其次。虽无丝竹管弦之盛，一觞一咏，亦足以畅叙幽情。<br>
            &emsp;&emsp;是日也，天朗气清，惠风和畅。仰观宇宙之大，俯察品类之盛，所以游目骋怀，足以极视听之娱，信可乐也。<br>
            &emsp;&emsp;夫人之相与，俯仰一世。或取诸怀抱，悟言一室之内；或因寄所托，放浪形骸之外。虽趣舍万殊，静躁不同，当其欣于所遇，暂得于己，快然自足，不知老之将至；及其所之既倦，情随事迁，感慨系之矣。向之所欣，俯仰之间，已为陈迹，犹不能不以之兴怀，况修短随化，终期于尽！古人云：“死生亦大矣。”岂不痛哉！<br>
            &emsp;&emsp;每览昔人兴感之由，若合一契，未尝不临文嗟悼，不能喻之于怀。固知一死生为虚诞，齐彭殇为妄作。后之视今，亦犹今之视昔，悲夫！故列叙时人，录其所述，虽世殊事异，所以兴怀，其致一也。后之览者，亦将有感于斯文。<br>
        </p>
        <p id="text-n">
            <b>归去来兮辞</b> 并序<br>
            陶渊明
        </p>
        <p id="text-n" style="text-align: left;">
            <span
                style="font-size: smaller;">&emsp;&emsp;余家贫，耕植不足以自给。幼稚盈室，瓶无储粟，生生所资，未见其术。亲故多劝余为长吏，脱然有怀，求之靡途。会有四方之事，诸侯以惠爱为德，家叔以余贫苦，遂见用于小邑。于时风波未静，心惮远役，彭泽去家百里，公田之利，足以为酒。故便求之。及少日，眷然有归欤之情。何则？质性自然，非矫厉所得。饥冻虽切，违己交病。尝从人事，皆口腹自役。于是怅然慷慨，深愧平生之志。犹望一稔，当敛裳宵逝。寻程氏妹丧于武昌，情在骏奔，自免去职。仲秋至冬，在官八十余日。因事顺心，命篇曰《归去来兮》。乙巳岁十一月也。</span><br>
            &emsp;&emsp;归去来兮，田园将芜胡不归？既自以心为形役，奚惆怅而独悲？悟已往之不谏，知来者之可追。实迷途其未远，觉今是而昨非。舟遥遥以轻飏，风飘飘而吹衣。问征夫以前路，恨晨光之熹微。<br>
            &emsp;&emsp;乃瞻衡宇，载欣载奔。僮仆欢迎，稚子候门。三径就荒，松菊犹存。携幼入室，有酒盈樽。引壶觞以自酌，眄庭柯以怡颜。倚南窗以寄傲，审容膝之易安。园日涉以成趣，门虽设而常关。策扶老以流憩，时矫首而遐观。云无心以出岫，鸟倦飞而知还。景翳翳以将入，抚孤松而盘桓。<br>
            &emsp;&emsp;归去来兮，请息交以绝游。世与我而相违，复驾言兮焉求？悦亲戚之情话，乐琴书以消忧。农人告余以春及，将有事于西畴。或命巾车，或棹孤舟。既窈窕以寻壑，亦崎岖而经丘。木欣欣以向荣，泉涓涓而始流。善万物之得时，感吾生之行休。<br>
            &emsp;&emsp;已矣乎！寓形宇内复几时？曷不委心任去留？胡为乎遑遑欲何之？富贵非吾愿，帝乡不可期。怀良辰以孤往，或植杖而耘耔。登东皋以舒啸，临清流而赋诗。聊乘化以归尽，乐夫天命复奚疑！<br>
        </p>
        <p class="in-box-subtitle" id="text-n">11&emsp;种树郭橐驼传</p>
        <p id="text-n">
            <b>种树郭橐驼传</b><br>
            柳宗元
        </p>
        <p id="text-n" style="text-align: left;">
            &emsp;&emsp;郭橐驼，不知始何名。病偻，隆然伏行，有类橐驼者，故乡人号之“驼”。驼闻之，曰：“甚善。名我固当。”因舍其名，亦自谓橐驼云。<br>
            &emsp;&emsp;其乡曰丰乐乡，在长安西。驼业种树，凡长安豪富人为观游及卖果者，皆争迎取养。视驼所种树，或移徙，无不活，且硕茂，早实以蕃。他植者虽窥伺效慕，莫能如也。<br>
            &emsp;&emsp;有问之，对曰：“橐驼非能使木寿且孳也，能顺木之天，以致其性焉尔。凡植木之性，其本欲舒，其培欲平，其土欲故，其筑欲密。既然已，勿动勿虑，去不复顾。其莳也若子，其置也若弃，则其天者全而其性得矣。故吾不害其长而已，非有能硕茂之也；不抑耗其实而已，非有能早而蕃之也。他植者则不然，根拳而土易，其培之也，若不过焉则不及。苟有能反是者，则又爱之太恩，忧之太勤，旦视而暮抚，已去而复顾，甚者爪其肤以验其生枯，摇其本以观其疏密，而木之性日以离矣。虽曰爱之，其实害之；虽曰忧之，其实仇之，故不我若也。吾又何能为哉！”<br>
            &emsp;&emsp;问者曰：“以子之道，移之官理，可乎？”驼曰：“我知种树而已，官理，非吾业也。然吾居乡，见长人者好烦其令，若甚怜焉，而卒以祸。旦暮吏来而呼曰：‘官命促尔耕，勖尔植，督尔获，早缫而绪，早织而缕，字而幼孩，遂而鸡豚。’鸣鼓而聚之，击木而召之。吾小人辍飧饔以劳吏者，且不得暇，又何以蕃吾生而安吾性耶？故病且怠。若是，则与吾业者其亦有类乎？”<br>
            &emsp;&emsp;问者曰：“嘻，不亦善夫！吾问养树，得养人术。”传其事以为官戒也。<br>
        </p>
        <p class="in-box-subtitle" id="text-n">12&emsp;石钟山记</p>
        <p id="text-n">
            <b>石钟山记</b><br>
            苏轼
        </p>
        <p id="text-n" style="text-align: left;">
            &emsp;&emsp;《水经》云：“彭蠡之口有石钟山焉。”郦元以为下临深潭，微风鼓浪，水石相搏，声如洪钟。是说也，人常疑之。今以钟磬置水中，虽大风浪不能鸣也，而况石乎！至唐李渤始访其遗踪，得双石于潭上，扣而聆之，南声函胡，北音清越，桴止响腾，余韵徐歇。自以为得之矣。然是说也，余尤疑之。石之铿然有声者，所在皆是也，而此独以钟名，何哉？<br>
            &emsp;&emsp;元丰七年六月丁丑，余自齐安舟行适临汝，而长子迈将赴饶之德兴尉，送之至湖口，因得观所谓石钟者。寺僧使小童持斧，于乱石间择其一二扣之，硿硿焉。余固笑而不信也。至莫夜月明，独与迈乘小舟，至绝壁下。大石侧立千尺，如猛兽奇鬼，森然欲搏人；而山上栖鹘，闻人声亦惊起，磔磔云霄间；又有若老人咳且笑于山谷中者，或曰此鹳鹤也。余方心动欲还，而大声发于水上，噌吰如钟鼓不绝。舟人大恐。徐而察之，则山下皆石穴罅，不知其浅深，微波入焉，涵淡澎湃而为此也。舟回至两山间，将入港口，有大石当中流，可坐百人，空中而多窍，与风水相吞吐，有窾坎镗鞳之声，与向之噌吰者相应，如乐作焉。因笑谓迈曰：“汝识之乎？噌吰者，周景王之无射也；窾坎镗鞳者，魏庄子之歌钟也。古之人不余欺也！”<br>
            &emsp;&emsp;事不目见耳闻，而臆断其有无，可乎？郦元之所见闻，殆与余同，而言之不详；士大夫终不肯以小舟夜泊绝壁之下，故莫能知；而渔工水师虽知而不能言。此世所以不传也。而陋者乃以斧斤考击而求之，自以为得其实。余是以记之，盖叹郦元之简，而笑李渤之陋也。<br>
        </p>
        <p class="in-box-subtitle" id="text-n">古诗词诵读</p>
        <p id="text-n">
            <b>拟行路难（其四）</b><br>
            鲍照<br>
            泻水置平地，各自东西南北流。<br>
            人生亦有命，安能行叹复坐愁？<br>
            酌酒以自宽，举杯断绝歌路难。<br>
            心非木石岂无感？吞声踯躅不敢言。<br>
        </p>
        <p id="text-n">
            <b>客至</b><br>
            杜甫<br>
            舍南舍北皆春水，但见群鸥日日来。<br>
            花径不曾缘客扫，蓬门今始为君开。<br>
            盘飧市远无兼味，樽酒家贫只旧醅。<br>
            肯与邻翁相对饮，隔篱呼取尽余杯。<br>
        </p>
        <p id="text-n">
            <b>登快阁</b><br>
            黄庭坚<br>
            痴儿了却公家事，快阁东西倚晚晴。<br>
            落木千山天远大，澄江一道月分明。<br>
            朱弦已为佳人绝，青眼聊因美酒横。<br>
            万里归船弄长笛，此心吾与白鸥盟。<br>
        </p>
        <p id="text-n">
            <b>临安春雨初霁</b><br>
            陆游<br>
            世味年来薄似纱，谁令骑马客京华。<br>
            小楼一夜听春雨，深巷明朝卖杏花。<br>
            矮纸斜行闲作草，晴窗细乳戏分茶。<br>
            素衣莫起风尘叹，犹及清明可到家。<br>
        </p>
    </div>

    <p id="text-n"><b>古诗文是中国传统文化的重要组成部分。此页面的编辑者李江源恳请所有读者指正纰漏。</b></p>
</div>