<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta name="color-scheme" content="light dark">
    <title>语文</title>
    <link rel="stylesheet" href="../static/css/style.css">
    <link rel="stylesheet" href="../static/iconfont library/fontawesome-free-6.1.2-web/css/all.css">
    <script src="../static/js/jquery-3.7.1.js"></script>
    <script src="../static/js/include.js"></script>
    <link rel="shortcut icon" href="../Aug-18-2023-Favicon.ico" type="image/x-icon">
    <script src="../static/js/loader.js"></script>
    <link rel="preconnect" href="https://rsms.me/">
    <link rel="stylesheet" href="https://rsms.me/inter/inter.css">
    <style>
        @media (max-width: 425px) {

            #dev-cal-1,
            #update,
            #dev-cal-2,
            .pages-container {
                margin-left: 30px !important;
                margin-right: 30px !important;
            }

            #dev-cal-1 {
                font-size: 70px;
                margin-top: 125px;
            }
        }

        .subtitle {
            font-weight: bold;
            font-size: 30px;
        }

        .small-title {
            font-weight: bold;
            font-size: 25px;
        }

        #dev-cal-2 {
            font-family: 'STSong', 'Songti', 'SimSun', serif;
            line-height: 30px;
        }

        .pages-container>p#dev-cal-2 {
            margin-left: 0;
            margin-right: 0;
            text-align: center;
        }

        .in-box-subtitle {
            font-size: 25px !important;
        }
    </style>
</head>

<body>
    <include src="./layout/layout.html"></include>

    <div id="header-unit">
        <div class="header">&emsp;<a href="../index.html"><i
                    class="fas fa-chevron-left"></i>&emsp14;&emsp14;&emsp14;回到上一页</a>
        </div>
        <div id="quick-links">
            <b>ON THIS PAGE:</b>
            &emsp;
            <span id="quick-link-1" class="quick-link"><a href="#title-0">七年级上册</a></span>
            &emsp13;
            <span id="quick-link-2" class="quick-link"><a href="#title-1">七年级下册</a></span>
            &emsp13;
            <span id="quick-link-2" class="quick-link"><a href="#title-2">八年级上册</a></span>
        </div>
    </div>

    <p id="dev-cal-1">部编版初高中语文教材古文合集</p>
    <p id="update">这个页面上一次更新于2024年1月21日</p>

    <p id="dev-cal-2">提示：您可以通过上方的学期标签或按下 Command/Ctrl + F 键搜索本页内容。</p>
    <p id="dev-cal-2"><span class="subtitle">初中</span></p>
    <p id="dev-cal-2"><span class="small-title" id="title-0">七年级上册</span>&emsp;<a
            href="https://book.pep.com.cn/1311001101161/">电子课本 <i class="fas fa-arrow-right"></i></a>
    </p>
    <div class="pages-container">
        <p class="in-box-subtitle" id="dev-cal-2">4 古代诗歌四首</p>
        <p id="dev-cal-2">
            <b>观沧海</b><br>
            曹操<br>
            东临碣石，以观沧海。<br>
            水何澹澹，山岛竦峙。<br>
            树木丛生，百草丰茂。<br>
            秋风萧瑟，洪波涌起。<br>
            日月之行，若出其中。<br>
            星汉灿烂，若出其里。<br>
            幸甚至哉，歌以咏志。<br>
        </p>
        <p id="dev-cal-2">
            <b>闻王昌龄左迁龙标遥有此寄</b><br>
            李白<br>
            杨花落尽子规啼，闻道龙标过五溪。<br>
            我寄愁心与明月，随君直到夜郎西。<br>
        </p>
        <p id="dev-cal-2">
            <b>次北固山下</b><br>
            王湾<br>
            客路青山外，行舟绿水前。<br>
            朝平两岸阔，风正一帆悬。<br>
            海日生残夜，江春入旧年。<br>
            乡书何处达？归雁洛阳边。<br>
        </p>
        <p id="dev-cal-2">
            <b>天净沙·秋思</b><br>
            马致远<br>
            枯藤老树昏鸦，小桥流水人家，古道西风瘦马。夕阳西下，断肠人在天涯。
        </p>
        <p class="in-box-subtitle" id="dev-cal-2">8 《世说新语》二则</p>
        <p id="dev-cal-2">
            <b>咏雪</b><br>
            谢太傅寒雪日内集，与儿女讲论文义。俄而雪骤，公欣然曰：“白雪纷纷何所似？”兄子胡儿曰：“撒盐空中差可拟。”兄女曰：“未若柳絮因风起。”公大笑乐。即公大兄无奕女，左将军王凝之妻也。
        </p>
        <p id="dev-cal-2">
            <b>陈太丘与友期行</b><br>
            陈太丘与友期行，期日中。过中不至，太丘舍去，去后乃至。元方时年七岁，门外戏。客问元方：“尊君在不？”答曰：“待君久不至，已去。”友人便怒曰：“非人哉！与人期行，相委而去。”元方曰：“君与家君期日中。日中不至，则是无信；对子骂父，则是无礼。”友人惭，下车引之。元方入门不顾。
        </p>
        <p class="in-box-subtitle" id="dev-cal-2">11 《论语》十二章</p>
        <p id="dev-cal-2">
            子曰：“学而时习之，不亦说乎？有朋自远方来，不亦乐乎？人不知而不愠，不亦君子乎？”《学而》<br>
            曾子曰：“吾日三省吾身：为人谋而不忠乎？与朋友交而不信乎？传不习乎？”《学而》<br>
            子曰：“吾十有五而志于学，三十而立，四十而不惑，五十而知天命，六十而耳顺，七十而从心所欲，不逾矩。”《为政》<br>
            子曰：“温故而知新，可以为师矣。”《为政》<br>
            子曰：“学而不思则罔，思而不学则殆。”《为政》<br>
            子曰：“贤哉，回也！一箪食，一瓢饮，在陋巷，人不堪其忧，回也不改其乐。贤哉，回也！”《雍也》<br>
            子曰：“知之者不如好之者，好之者不如乐之者。”《雍也》<br>
            子曰：“饭疏食,饮水，曲肱而枕之，乐亦在其中矣。不义而富且贵，于我如浮云。”《述而》<br>
            子曰：“三人行，必有我师焉。择其善者而从之，其不善者而改之。”《述而》<br>
            子在川上曰：“逝者如斯夫，不舍昼夜。”《子罕》<br>
            子曰：“三军可夺帅也， 匹夫不可夺志也。”《子罕》<br>
            子夏曰：“博学而笃志，切问而近思，仁在其中矣。”《子张》<br>
        </p>
        <p class="in-box-subtitle" id="dev-cal-2">课外古诗词诵读（一）</p>
        <p id="dev-cal-2">
            <b>峨眉山月歌</b><br>
            李白<br>
            峨眉山月半轮秋，影入平羌江水流。<br>
            夜发清溪向三峡，思君不见下渝州。<br>
        </p>
        <p id="dev-cal-2">
            <b>江南逢李龟年</b><br>
            杜甫<br>
            岐王宅里寻常见，崔九堂前几度闻。<br>
            正是江南好风景，落花时节又逢君。<br>
        </p>
        <p id="dev-cal-2">
            <b>行军九日思长安故园</b><br>
            岑参<br>
            强欲登高去，无人送酒来。<br>
            遥怜故园菊，应傍战场开。<br>
        </p>
        <p id="dev-cal-2">
            <b>夜上受降城闻笛</b><br>
            李益<br>
            回乐烽前沙似雪，受降城外月如霜。<br>
            不知何处吹芦管，一夜征人尽望乡。<br>
        </p>
        <p class="in-box-subtitle" id="dev-cal-2">15 诫子书</p>
        <p id="dev-cal-2">
            <b>诫子书</b><br>
            诸葛亮<br>
            夫君子之行，静以修身，俭以养德。非淡泊无以明志，非宁静无以致远。夫学须静也，才须学也，非学无以广才，非志无以成学。淫慢则不能励精，险躁则不能治性。年与时驰，意与日去，遂成枯落，多不接世，悲守穷庐，将复何及！
        </p>
        <p class="in-box-subtitle" id="dev-cal-2">18 狼</p>
        <p id="dev-cal-2">
            <b>狼</b><br>
            蒲松龄<br>
            一屠晚归，担中肉尽，止有剩骨。途中两狼，缀行甚远。<br>
            屠惧，投以骨。一狼得骨止，一狼仍从。复投之，后狼止而前狼又至。骨已尽矣，而两狼之并驱如故。<br>
            屠大窘，恐前后受其敌。顾野有麦场，场主积薪其中，苫蔽成丘。屠乃奔倚其下，弛担持刀。狼不敢前，眈眈相向。<br>
            少时，一狼径去，其一犬坐于前。久之，目似瞑，意暇甚。屠暴起，以刀劈狼首，又数刀毙之。方欲行，转视积薪后，一狼洞其中，意将隧入以攻其后也。身已半入，止露尻尾。屠自后断其股，亦毙之。乃悟前狼假寐，盖以诱敌。<br>
            狼亦黠矣，而顷刻两毙，禽兽之变诈几何哉？止增笑耳。<br>
        </p>
        <p class="in-box-subtitle" id="dev-cal-2">课外古诗词诵读（二）</p>
        <p id="dev-cal-2">
            <b>秋词</b><br>
            刘禹锡<br>
            自古逢秋悲寂寥，我言秋日胜春朝。<br>
            晴空一鹤排云上，便引诗情到碧霄。<br>
        </p>
        <p id="dev-cal-2">
            <b>夜雨寄北</b><br>
            李商隐<br>
            君问归期未有期，巴山夜雨涨秋池。<br>
            何当共剪西窗烛，却话巴山夜雨时。<br>
        </p>
        <p id="dev-cal-2">
            <b>十一月四日风雨大作（其二）</b><br>
            陆游<br>
            僵卧孤村不自哀，尚思为国戍轮台。<br>
            夜阑卧听风吹雨，铁马冰河入梦来。<br>
        </p>
        <p id="dev-cal-2">
            <b>潼关</b><br>
            谭嗣同<br>
            终古高云簇此城，秋风吹散马蹄声。<br>
            河流大野犹嫌束，山入潼关不解平。<br>
        </p>
    </div>

    <p id="dev-cal-2"><span class="small-title" id="title-1">七年级下册</span>&emsp;<a
            href="https://book.pep.com.cn/1311001102161/">电子课本 <i class="fas fa-arrow-right"></i></a>
    </p>
    <div class="pages-container">
        <p class="in-box-subtitle" id="dev-cal-2">4 孙权劝学</p>
        <p id="dev-cal-2">
            <b>孙权劝学</b><br>
            《资治通鉴》<br>
            初，权谓吕蒙曰：“卿今当涂掌事，不可不学！”蒙辞以军中多务。权曰：“孤岂欲卿治经为博士邪！但当涉猎，见往事耳。卿言多务，孰若孤？孤常读书，自以为大有所益。”蒙乃始就学。及鲁肃过寻阳，与蒙论议，大惊曰：“卿今者才略，非复吴下阿蒙！”蒙曰：“士别三日，即更刮目相待，大兄何见事之晚乎！”肃遂拜蒙母，结友而别。
        </p>
        <p class="in-box-subtitle" id="dev-cal-2">9 木兰诗</p>
        <p id="dev-cal-2">
            <b>木兰诗</b><br>
            唧唧复唧唧，木兰当户织。不闻机杼声，唯闻女叹息。<br>
            问女何所思，问女何所忆。女亦无所思，女亦无所忆。昨夜见军帖，可汗大点兵，军书十二卷，卷卷有爷名。阿爷无大儿，木兰无长兄，愿为市鞍马，从此替爷征。<br>
            东市买骏马，西市买鞍鞯，南市买辔头，北市买长鞭。旦辞爷娘去，暮宿黄河边，不闻爷娘唤女声，但闻黄河流水鸣溅溅。旦辞黄河去，暮至黑山头，不闻爷娘唤女声，但闻燕山胡骑鸣啾啾。<br>
            万里赴戎机，关山度若飞。朔气传金柝，寒光照铁衣。将军百战死，壮士十年归。<br>
            归来见天子，天子坐明堂。策勋十二转，赏赐百千强。可汗问所欲，木兰不用尚书郎，愿驰千里足，送儿还故乡。<br>
            爷娘闻女来，出郭相扶将；阿姊闻妹来，当户理红妆；小弟闻姊来，磨刀霍霍向猪羊。开我东阁门，坐我西阁床，脱我战时袍，著我旧时裳。当窗理云鬓，对镜帖花黄。出门看火伴，火伴皆惊忙：同行十二年，不知木兰是女郎。<br>
            雄兔脚扑朔，雌兔眼迷离；双兔傍地走，安能辨我是雄雌？<br>
        </p>
        <p class="in-box-subtitle" id="dev-cal-2">13 卖油翁</p>
        <p id="dev-cal-2">
            <b>卖油翁</b><br>
            欧阳修<br>
            陈康肃公善射，当世无双，公亦以此自矜。尝射于家圃，有卖油翁释担而立，睨之久而不去。见其发矢十中八九，但微颔之。<br>
            康肃问曰：”汝亦知射乎？吾射不亦精乎？”。翁曰：“无他，
            但手熟尔。”康肃忿然曰：“尔安敢轻吾射！”翁曰：“以我酌油知之。”乃取一葫芦置于地，以钱覆其口，徐以杓酌油沥之，自钱孔入，而钱不湿。因曰：“我亦无他，惟手熟尔。”康肃笑而遣之。
        </p>
        <p class="in-box-subtitle" id="dev-cal-2">课外古诗词诵读（一）</p>
        <p id="dev-cal-2">
            <b>竹里馆</b><br>
            王维<br>
            独坐幽篁里，弹琴复长啸。<br>
            深林人不知，明月来相照。<br>
        </p>
        <p id="dev-cal-2">
            <b>春夜洛城闻笛</b><br>
            李白<br>
            谁家玉笛暗飞声，散入春风满洛城。<br>
            此夜曲中闻折柳，何人不起故园情。<br>
        </p>
        <p id="dev-cal-2">
            <b>逢入京使</b><br>
            岑参<br>
            故园东望路漫漫，双袖龙钟泪不干。<br>
            马上相逢无纸笔，凭君传语报平安。<br>
        </p>
        <p id="dev-cal-2">
            <b>晚春</b><br>
            韩愈<br>
            草树知春不久归，百般红紫斗芳菲。<br>
            杨花榆荚无才思，惟解漫天作雪飞。<br>
        </p>
        <p class="in-box-subtitle" id="dev-cal-2">17 短文两篇</p>
        <p id="dev-cal-2">
            <b>陋室铭</b><br>
            刘禹锡<br>
            山不在高，有仙则名。水不在深，有龙则灵。斯是陋室，惟吾德馨。苔痕上阶绿，草色入帘青。谈笑有鸿儒，往来无白丁。可以调素琴，阅金经。无丝竹之乱耳，无案牍之劳形。南阳诸葛庐，西蜀子云亭。孔子云：何陋之有？
        </p>
        <p id="dev-cal-2">
            <b>爱莲说</b><br>
            周敦颐<br>
            水陆草木之花，可爱者甚蕃。晋陶渊明独爱菊。自李唐来，世人甚爱牡丹。予独爱莲之出淤泥而不染，濯清涟而不妖，中通外直，不蔓不枝，香远益清，亭亭净植，可远观而不可亵玩焉。<br>
            予谓菊，花之隐逸者也；牡丹，花之富贵者也；莲，花之君子者也。噫！菊之爱，陶后鲜有闻。莲之爱，同予者何人？牡丹之爱，宜乎众矣！
        </p>
        <p class="in-box-subtitle" id="dev-cal-2">21 古代诗歌五首</p>
        <p id="dev-cal-2">
            <b>登幽州台歌</b><br>
            陈子昂<br>
            前不见古人，后不见来者。<br>
            念天地之悠悠，独怆然而涕下！<br>
        </p>
        <p id="dev-cal-2">
            <b>望岳</b><br>
            杜甫<br>
            岱宗夫如何？齐鲁青未了。<br>
            造化钟神秀，阴阳割昏晓。<br>
            荡胸生曾云，决眦入归鸟。<br>
            会当凌绝顶，一览众山小。<br>
        </p>
        <p id="dev-cal-2">
            <b>登飞来峰</b><br>
            王安石<br>
            飞来山上千寻塔，闻说鸡鸣见日升。<br>
            不畏浮云遮望眼，自缘身在最高层。<br>
        </p>
        <p id="dev-cal-2">
            <b>游山西村</b><br>
            陆游<br>
            莫笑农家腊酒浑，丰年留客足鸡豚。<br>
            山重水复疑无路，柳暗花明又一村。<br>
            箫鼓追随春社近，衣冠简朴古风存。<br>
            从今若许闲乘月，拄杖无时夜叩门。<br>
        </p>
        <p id="dev-cal-2">
            <b>己亥杂诗（其五）</b><br>
            龚自珍<br>
            浩荡离愁白日斜，吟鞭东指即天涯。<br>
            落红不是无情物，化作春泥更护花。<br>
        </p>
        <p class="in-box-subtitle" id="dev-cal-2">25 活板</p>
        <p id="dev-cal-2">
            <b>活板</b><br>
            沈括<br>
            板印书籍，唐人尚未盛为之。自冯瀛王始印五经，已后典籍皆为板本。<br>
            庆历中，有布衣毕昇，又为活板。
            其法：用胶泥刻字，薄如钱唇，每字为一印，火烧令坚。
            先设一铁板，其上以松脂、蜡和纸灰之类冒之。
            欲印，则以一铁范置铁板上，乃密布字印，满铁范为一板，持就火炀之，药稍镕，则以一平板按其面，则字平如砥。
            若止印三二本，未为简易；若印数十百千本，则极为神速。
            常作二铁板，一板印刷，一板已自布字，此印者才毕，则第二板已具，更互用之，瞬息可就。
            每一字皆有数印，如“之”“也”等字，每字有二十余印，以备一板内有重复者。
            不用，则以纸帖之，每韵为一帖，木格贮之。
            有奇字素无备者，旋刻之，以草火烧，瞬息可成。
            不以木为之者，文理有疏密，沾水则高下不平，兼与药相粘，不可取；不若燔土，用讫再火令药镕，以手拂之，其印自落，殊不沾污。<br>
            昇死，其印为余群从所得，至今宝藏。
        </p>
        <p class="in-box-subtitle" id="dev-cal-2">课外古诗词诵读（二）</p>
        <p id="dev-cal-2">
            <b>泊秦淮</b><br>
            杜牧<br>
            烟笼寒水月笼沙，夜泊秦淮近酒家。<br>
            商女不知亡国恨，隔江犹唱后庭花。<br>
        </p>
        <p id="dev-cal-2">
            <b>贾生</b><br>
            李商隐<br>
            宣室求贤访逐臣，贾生才调更无伦。<br>
            可怜夜半虚前席，不问苍生问鬼神。<br>
        </p>
        <p id="dev-cal-2">
            <b>过松源晨炊漆公店</b><br>
            杨万里<br>
            莫言下岭便无难，赚得行人错喜欢。<br>
            政入万山围子里，一山放出一山拦。<br>
        </p>
        <p id="dev-cal-2">
            <b>约客</b><br>
            赵师秀<br>
            黄梅时节家家雨，青草池塘处处蛙。<br>
            有约不来过夜半，闲敲棋子落灯花。<br>
        </p>
    </div>

    <p id="dev-cal-2"><span class="small-title" id="title-2">八年级上册</span>&emsp;<a
            href="https://book.pep.com.cn/1311001201171/">电子课本 <i class="fas fa-arrow-right"></i></a>
    </p>
    <div class="pages-container">
        <p class="in-box-subtitle" id="dev-cal-2">10 三峡</p>
        <p id="dev-cal-2">
            <b>三峡</b><br>
            郦道元<br>
            自三峡七百里中，两岸连山，略无阙处。重岩叠嶂，隐天蔽日，自非亭午夜分，不见曦月。<br>
            至于夏水襄陵，沿溯阻绝。或王命急宣，有时朝发白帝，暮到江陵，其间千二百里，虽乘奔御风，不以疾也。<br>
            春冬之时，则素湍绿潭，回清倒影，绝𪩘多生怪柏，悬泉瀑布，飞漱其间，清荣峻茂，良多趣味。<br>
            每至晴初霜旦，林寒涧肃，常有高猿长啸，属引凄异，空谷传响，哀转久绝。故渔者歌曰：“巴东三峡巫峡长，猿鸣三声泪沾裳。”<br>
        </p>
        <p class="in-box-subtitle" id="dev-cal-2">11 短文二篇</p>
        <p id="dev-cal-2">
            <b>答谢中书书</b><br>
            陶弘景<br>
            山川之美，古来共谈。高峰入云，清流见底。两岸石壁，五色交辉。青林翠竹，四时俱备。晓雾将歇，猿鸟乱鸣；夕日欲颓，沉鳞竞跃，实是欲界之仙都，自康乐以来，未复有能与其奇者。
        </p>
        <p id="dev-cal-2">
            <b>记承天寺夜游</b><br>
            苏轼<br>
            元丰六年十月十二日夜，解衣欲睡，月色入户，欣然起行。念无与为乐者，遂至承天寺寻张怀民。怀民亦未寝，相与步于中庭。庭下如积水空明，水中藻、荇交横，盖竹柏影也。何夜无月？何处无竹柏？但少闲人如吾两人者耳。
        </p>
        <p class="in-box-subtitle" id="dev-cal-2">12 与朱元思书</p>
        <p id="dev-cal-2">
            <b>与朱元思书</b><br>
            吴均<br>
            风烟俱净，天山共色。从流飘荡，任意东西。自富阳至桐庐一百许里，奇山异水，天下独绝。<br>
            水皆缥碧，千丈见底。游鱼细石，直视无碍。急湍甚箭，猛浪若奔。<br>
            夹岸高山，皆生寒树，负势竞上，互相轩邈，争高直指，千百成峰。泉水激石，泠泠作响；好鸟相鸣，嘤嘤成韵。蝉则千转不穷，猿则百叫无绝。鸢飞戾天者，望峰息心；经纶世务者，窥谷忘反。横柯上蔽，在昼犹昏；疏条交映，有时见日。<br>
        </p>
        <p class="in-box-subtitle" id="dev-cal-2">13 唐诗五首</p>
        <p id="dev-cal-2">
            <b>野望</b><br>
            王绩<br>
            东皋薄暮望，徙倚欲何依。<br>
            树树皆秋色，山山唯落晖。<br>
            牧人驱犊返，猎马带禽归。<br>
            相顾无相识，长歌怀采薇。<br>
        </p>
        <p id="dev-cal-2">
            <b>黄鹤楼</b><br>
            崔颢<br>
            昔人已乘黄鹤去，此地空余黄鹤楼。<br>
            黄鹤一去不复返，白云千载空悠悠。<br>
            晴川历历汉阳树，芳草萋萋鹦鹉洲。<br>
            日暮乡关何处是？烟波江上使人愁。<br>
        </p>
        <p id="dev-cal-2">
            <b>使至塞上</b><br>
            王维<br>
            单车欲问边，属国过居延。<br>
            征蓬出汉塞，归雁入胡天。<br>
            大漠孤烟直，长河落日圆。<br>
            萧关逢候骑，都护在燕然。<br>
        </p>
        <p id="dev-cal-2">
            <b>渡荆门送别</b><br>
            李白<br>
            渡远荆门外，来从楚国游。<br>
            山随平野尽，江入大荒流。<br>
            月下飞天镜，云生结海楼。<br>
            仍怜故乡水，万里送行舟。<br>
        </p>
        <p id="dev-cal-2">
            <b>钱塘湖春行</b><br>
            白居易<br>
            孤山寺北贾亭西，水面初平云脚低。<br>
            几处早莺争暖树，谁家新燕啄春泥。<br>
            乱花渐欲迷人眼，浅草才能没马蹄。<br>
            最爱湖东行不足，绿杨阴里白沙堤。<br>
        </p>
        <p class="in-box-subtitle" id="dev-cal-2">课外古诗词诵读（一）</p>
        <p id="dev-cal-2">
            <b>庭中有奇树</b><br>
            《古诗十九首》<br>
            庭中有奇树，绿叶发华滋。<br>
            攀条折其荣，将以遗所思。<br>
            馨香盈怀袖，路远莫致之。<br>
            此物何足贵，但感别经时。<br>
        </p>
        <p id="dev-cal-2">
            <b>龟虽寿</b><br>
            曹操<br>
            神龟虽寿，犹有竟时；<br>
            腾蛇乘雾，终为土灰。<br>
            老骥伏枥，志在千里；<br>
            烈士暮年，壮心不已。<br>
            盈缩之期，不但在天；<br>
            养怡之福，可得永年。<br>
            幸甚至哉，歌以咏志。<br>
        </p>
        <p id="dev-cal-2">
            <b>赠从弟</b><br>
            刘桢<br>
            亭亭山上松，瑟瑟谷中风。<br>
            风声一何盛，松枝一何劲！<br>
            冰霜正惨凄，终岁常端正。<br>
            岂不罹凝寒？松柏有本性。<br>
        </p>
        <p id="dev-cal-2">
            <b>梁甫行</b><br>
            曹植<br>
            八方各异气，千里殊风雨。<br>
            剧哉边海民，寄身于草野。<br>
            妻子象禽兽，行止依林阻。<br>
            柴门何萧条，狐兔翔我宇。<br>
        </p>
        <p class="in-box-subtitle" id="dev-cal-2">23 《孟子》三章</p>
        <p id="dev-cal-2">
            <b>得道多助，失道寡助</b><br>
            天时不如地利，地利不如人和。三里之城，七里之郭，环而攻之而不胜。夫环而攻之，必有得天时者矣，然而不胜者，是天时不如地利也。城非不高也，池非不深也，兵革非不坚利也，米粟非不多也，委而去之，是地利不如人和也。故曰，域民不以封疆之界，固国不以山溪之险，威天下不以兵革之利。得道者多助，失道者寡助。寡助之至，亲戚畔之。多助之至，天下顺之。以天下之所顺，攻亲戚之所畔，故君子有不战，战必胜矣。<br>
        </p>
        <p id="dev-cal-2">
            <b>富贵不能淫</b><br>
            景春曰：“公孙衍、张仪岂不诚大丈夫哉？一怒而诸侯惧，安居而天下熄。”<br>
            孟子曰：“是焉得为大丈夫乎？子未学礼乎？丈夫之冠也，父命之；女子之嫁也，母命之，往送之门，戒之曰：‘往之女家，必敬必戒，无违夫子！’以顺为正者，妾妇之道也。
            居天下之广居，立天下之正位，行天下之大道。
            得志，与民由之；不得志，独行其道。
            富贵不能淫，贫贱不能移，威武不能屈，此之谓大丈夫。”<br>
        </p>
        <p id="dev-cal-2">
            <b>生于忧患，死于安乐</b><br>
            舜发于畎亩之中，傅说举于版筑之间，胶鬲举于鱼盐之中，管夷吾举于士，孙叔敖举于海，百里奚举于市。故天将降大任于是人也，必先苦其心志，劳其筋骨，饿其体肤，空乏其身，行拂乱其所为，所以动心忍性，曾益其所不能。<br>
            人恒过，然后能改，困于心，衡于虑，而后作；征于色，发于声，而后喻。入则无法家拂士，出则无敌国外患者，国恒亡，然后知生于忧患而死于安乐也。<br>
        </p>
        <p class="in-box-subtitle" id="dev-cal-2">24 愚公移山</p>
        <p id="dev-cal-2">
            <b>愚公移山</b><br>
            《列子》<br>
            太行、王屋二山，方七百里，高万仞，本在冀州之南，河阳之北。<br>
            北山愚公者，年且九十，面山而居。惩山北之塞，出入之迂也，聚室而谋曰：“吾与汝毕力平险，指通豫南，达于汉阴，可乎？”杂然相许。其妻献疑曰：“以君之力，曾不能损魁父之丘，如太行、王屋何？且焉置土石？”杂曰：“投诸渤海之尾，隐土之北。”遂率子孙荷担者三夫，叩石垦壤，箕畚运于渤海之尾。邻人京城氏之孀妻有遗男，始龀，跳往助之。寒暑易节，始一反焉。<br>
            河曲智叟笑而止之曰：“甚矣，汝之不惠！以残年余力，曾不能毁山之一毛，其如土石何？”北山愚公长息曰：“汝心之固，固不可彻，曾不若孀妻弱子。虽我之死，有子存焉；子又生孙，孙又生子；子又有子，子又有孙；子子孙孙无穷匮也，而山不加增，何苦而不平？”河曲智叟亡以应。<br>
            操蛇之神闻之，惧其不已也，告之于帝。帝感其诚，命夸娥氏二子负二山，一厝朔东，一厝雍南。自此，冀之南，汉之阴，无陇断焉。<br>
        </p>
        <p class="in-box-subtitle" id="dev-cal-2">25 周亚夫军细柳</p>
        <p id="dev-cal-2">
            <b>周亚夫军细柳</b><br>
            司马迁<br>
            文帝之后六年，匈奴大入边。乃以宗正刘礼为将军，军霸上；祝兹侯徐厉为将军，军棘门；以河内守亚夫为将军，军细柳：以备胡。<br>
            上自劳军。至霸上及棘门军，直驰入，将以下骑送迎。已而之细柳军，军士吏被甲，锐兵刃，彀弓弩，持满。天子先驱至，不得入。先驱曰：“天子且至！”军门都尉曰：“将军令曰：‘军中闻将军令，不闻天子之诏。’”居无何，上至，又不得入。于是上乃使使持节诏将军：“吾欲入劳军。”亚夫乃传言开壁门。壁门士吏谓从属车骑曰：“将军约，军中不得驱驰。”于是天子乃按辔徐行。至营，将军亚夫持兵揖曰：“介胄之士不拜，请以军礼见。”天子为动，改容式车。使人称谢：“皇帝敬劳将军。”成礼而去。<br>
            既出军门，群臣皆惊。文帝曰：“嗟呼，此真将军矣！曩者霸上、棘门军，若儿戏耳，其将固可袭而虏也。至于亚夫，可得而犯邪？”称善者久之。<br>
        </p>
        <p class="in-box-subtitle" id="dev-cal-2">26 诗词五首</p>
        <p id="dev-cal-2">
            <b>饮酒（其五）</b><br>
            陶渊明<br>
            结庐在人境，而无车马喧。<br>
            问君何能尔？心远地自偏。<br>
            采菊东篱下，悠然见南山。<br>
            山气日夕佳，飞鸟相与还。<br>
            此中有真意，欲辨已忘言。<br>
        </p>
        <p id="dev-cal-2">
            <b>春望</b><br>
            杜甫<br>
            国破山河在，城春草木深。<br>
            感时花溅泪，恨别鸟惊心。<br>
            烽火连三月，家书抵万金。<br>
            白头搔更短，浑欲不胜簪。<br>
        </p>
        <p id="dev-cal-2">
            <b>雁门太守行</b><br>
            李贺<br>
            黑云压城城欲摧，甲光向日金鳞开。<br>
            角声满天秋色里，塞上燕脂凝夜紫。<br>
            半卷红旗临易水，霜重鼓寒声不起。<br>
            报君黄金台上意，提携玉龙为君死。<br>
        </p>
        <p id="dev-cal-2">
            <b>赤壁</b><br>
            杜牧<br>
            折戟沉沙铁未销，自将磨洗认前朝。<br>
            东风不与周郎便，铜雀春深锁二乔。<br>
        </p>
        <p id="dev-cal-2">
            <b>渔家傲</b><br>
            李清照<br>
            天接云涛连晓雾，星河欲转千帆舞。仿佛梦魂归帝所，闻天语，殷勤问我归何处。<br>我报路长嗟日暮，学诗谩有惊人句。九万里风鹏正举。风休住，蓬舟吹取三山去！<br>
        </p>
        <p class="in-box-subtitle" id="dev-cal-2">课外古诗词诵读（二）</p>
        <p id="dev-cal-2">
            <b>浣溪沙</b><br>
            晏殊<br>
            一曲新词酒一杯，去年天气旧亭台。夕阳西下几时回？<br>
            无可奈何花落去，似曾相识燕归来。小园香径独徘徊。<br>
        </p>
        <p id="dev-cal-2">
            <b>采桑子</b><br>
            欧阳修<br>
            轻舟短棹西湖好，绿水逶迤，芳草长堤，隐隐笙歌处处随，<br>
            无风水面琉璃滑，不觉船移，微动涟漪，惊起沙禽掠岸飞。<br>
        </p>
        <p id="dev-cal-2">
            <b>相见欢</b><br>
            朱敦儒<br>
            金陵城上西楼，倚清秋。万里夕阳垂地大江流。
            中原乱，簪缨散，几时收？
            试倩悲风吹泪过扬州。<br>
        </p>
        <p id="dev-cal-2">
            <b>如梦令</b><br>
            李清照<br>
            常记溪亭日暮，沉醉不知归路。
            兴尽晚回舟，误入藕花深处。
            争渡，争渡，惊起一滩鸥鹭。<br>
        </p>
    </div>

    <p id="dev-cal-2"><b>古诗文是中国传统文化的重要组成部分。此页面的编辑者李江源恳请所有读者指正纰漏。</b></p>
    <p id="dev-cal-2">想帮忙？有想法或建议？欢迎给<a href="mailto:jerrylovesapple@icloud.com">jerrylovesapple@icloud.com</a>发一封邮件。<br>
    </p>


    <p id="copyright-info">版权所有 © aluminum.studio <a id="my-page"
            href="http://jerrylovescheese.github.io/web/pages/aluminum_studio.html">江源工作室</a></p>
    <br><br><br><br>
</body>

</html>